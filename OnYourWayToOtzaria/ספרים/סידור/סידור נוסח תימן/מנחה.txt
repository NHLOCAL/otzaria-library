<h1>מנחה</h1>

<h2>אשרי</h2>
כשאין שהות מתחילים מכאן.
והוא רחום יכפר עון ולא ישחית. והרבה להשיב אפו ולא יעיר כל חמתו:
יי הושיעה. המלך יעננו ביום קראנו:
יי צבאות עמנו. משגב לנו אלהי יעקב סלה:
יי צבאות. אשרי אדם בטח בך:
אשרי יושבי ביתך. עוד יהללוך סלה:
אשרי העם שככה לו. אשרי העם שיי אלהיו:
תהלה לדוד ארוממך אלוהי המלך ואברכה שמך לעולם ועד:
בכל־יום אברכך ואהללה שמך לעולם ועד:
גדול יי ומהלל מאד ולגדלתו אין חקר:
דור לדור ישבח מעשיך וגבורתיך יגידו:
הדר כבוד הודך ודברי נפלאתיך אשיחה:
ועזוז נוראתיך יאמרו וגדלתך אספרנה:
זכר רב־טובך יביעו וצדקתך ירננו:
חנון ורחום יי ארך אפים וגדל־חסד:
טוב־יי לכל ורחמיו על־כל־מעשיו:
יודוך יי כל־מעשיך וחסידיך יברכוכה:
כבוד מלכותך יאמרו וגבורתך ידברו:
להודיע | לבני האדם גבורתיו וכבוד הדר מלכותו:
מלכותך מלכות כל־עלמים וממשלתך בכל־דור ודור:
סומך יי לכל־הנפלים וזוקף לכל־הכפופים:
עיני־כל אליך ישברו ואתה נותן־להם את־אכלם בעתו:
פותח את־ידך ומשביע לכל־חי רצון:
צדיק יי בכל־דרכיו וחסיד בכל־מעשיו:
קרוב יי לכל־קראיו לכל אשר יקראהו באמת:
רצון־יראיו יעשה ואת־שועתם ישמע ויושיעם:
שומר יי את־כל־אהביו ואת כל־הרשעים ישמיד:
תהלת יי ידבר פי ויברך כל־בשר שם קדשו לעולם ועד:
ואנחנו נברך יה. מעתה ועד עולם. הללויה:
עומד שליח ציבור ואומר:
יתגדל ויתקדש שמיה רבא. (אמן) בעלמא די ברא כרעותיה וימלוך מלכותיה ויצמח פרקניה ויקרב משיחיה ויפרוק עמיה. בחייכון וביומיכון ובחייהון דכל בית ישראל, בעגלא ובזמן קריב ואמרו אמן. (אמן) יהא שמיה רבא מברך לעלם ולעלמי עלמיא: יתברך: (אמן).
וישתבח ויתפאר ויתרומם ויתעלה ויתהדר ויתהלל ויתנשא, שמיה דקדשא בריך הוא. (אמן) לעילא לעילא מכל ברכתא שירתא ותשבחתא ונחמתא, דאמירן בעלמא ואמרו אמן. (אמן)
<h2>תפילת העמידה</h2>
אדני שפתי תפתח. ופי יגיד תהלתך:
ברוך אתה יי. אלהינו ואלהי אבותינו. אלהי אברהם. אלהי יצחק. ואלהי יעקב. האל הגדל הגבר והנורא. אל עליון. גומל חסדים טובים. וקונה הכל. זוכר חסדי אבות. ומביא גואל לבני בניהם:
בעשי"ת מוסיפים: זכרנו לחיים. אל מלך חפץ בחיים. כתבנו בספר חיים. למענך אלהים חיים אל חי:
מלך רחמן מושיע ומגן. ברוך אתה יי. מגן אברהם:
אתה גבור לעולם, אדני. מחיה מתים אתה (נ"א אתה). רב להושיע.
<span style="color: gray;">בקיץ:</span> מוריד הטל.
<span style="color: gray;">בחורף:</span> משיב הרוח ומוריד הגשם.
מכלכל חיים בחסד. מחיה מתים ברחמים רבים. רופא חולים סומך נופלים מתיר אסורים ומקים אמונתו לישני עפר. מי כמוך בעל גבורות. ומי דומה לך. ממית ומחיה:
<span style="color: gray;">בעשי"ת מוסיפים:</span> מי כמוך אב הרחמן. זוכר יצוריו ברחמים לחיים:
ונאמן אתה להחיות מתים. ברוך אתה יי. מחיה המתים:
קדושה
<span style="color: gray;">סדר הקדושה לחזרת הש"ץ</span>
נקדישך ונעריצך ונשלש לך קדשה משלשת כדבר האמור על יד נביאך: וקרא זה אל זה ואמר: ועונין הציבור והשליח ציבור יחד: קדוש. קדוש. קדוש יי צבאות. מלא כל הארץ כבודו: ואומר השליח ציבור לבדו: כבודו והודו מלא העולם כלו ומשרתיו שואלים זה לזה איה מקום כבודו: ועונין הציבור והשליח ציבור יחד: משבחים ואומרים ברוך כבוד יי ממקומו: ואומר השליח ציבור לבדו: ממקומך מלכנו תופיע ותתנשא ותמלוך עלינו כי מחכים אנו לך. מתי תמלוך בציון בקרוב בחיינו ובימינו. ועונין הציבור: אמן. ואומר השליח ציבור לבדו: תשכון תתגדל ותתקדש בתוך ירושלם עירך לדור ודור ולנצח נצחים ועינינו תראינה במלכות עזך כדבר האמור בשירי קדשך על יד דוד עבדך משיח צדקך: ועונין הציבור והשליח ציבור יחד: ימלך יי לעולם אלהיך ציון. לדר ודר הללויה: ואומר השליח ציבור לבדו: לדור ודור נגיד גדלך ולנצח נצחים קדשתך נקדיש. שבחך יי אלהינו מפינו לא ימוש כי אל מלך גדול וקדוש אתה. ברוך אתה יי. האל הקדוש:
<span style="color: gray;">וממשיך "אתה חונן" וכו'</span>
<span style="color: gray;">בעשרת ימי תשובה הש"צ אומר כאן "ובכן" וכו'</span>
אתה קדוש. ושמך קדוש. וקדושים בכל יום יהללוך סלה. ברוך אתה יי. האל הקדוש:
ובכן לעשי"ת
ובכן, יתקדש שמך יי אלהינו על ישראל עמך: ובכן, תן פחדך יי אלהינו על כל מעשיך. ואימתך על כל מה שבראת. וייראוך כל המעשים. וישתחוו לפניך כל הברואים. ויעשו כלם אגדה אחת לעשות רצונך בלבב שלם. כמו שידענו יי אלהינו שהשלטון מלפניך. עז בידך וגבורה בימינך. ושמך נורא על כל מה שבראת: ובכן, תן כבוד לעמך. תהלה ליראיך. תקוה לדורשיך. פתחון פה למיחלים לך. שמחה לארצך. ששון לעירך. צמיחות קרן לדוד עבדך. ועריכת נר לבן ישי משיחך: ואז. צדיקים יראו וישמחו. וישרים יעלוזו. וחסידים ברנה יגילו. ועולתה תקפץ פיה. וכל הרשעה כלה כעשן תכלה. כי תעביר ממשלת זדון מן הארץ ומלכות העליזה מהרה תעקור ותשבור: ותמלוך אתה הוא יי אלהינו מהרה על כל מעשיך. בירושלם עירך ובהר ציון משכן כבודך. ונגד זקניך כבוד, ככתוב וחפרה הלבנה ובושה החמה כי מלך יי צבאות בהר ציון ובירושלם ונגד זקניו כבוד: ונאמר יי ימלך לעלם ועד: ונאמר: ויגבה יי צבאות במשפט. והאל הקדוש נקדש בצדקה. ברוך אתה יי. המלך הקדוש:
אתה חונן לאדם דעת. ומלמד לאנוש בינה. חננו מאתך דעה ובינה והשכל. ברוך אתה יי. חונן הדעת:
השיבנו אבינו לתורתך. וקרבנו מלכנו לעבודתך. והחזירנו בתשובה שלמה לפניך. ברוך אתה יי. הרוצה בתשובה:
סלח לנו אבינו כי חטאנו. מחול לנו מלכנו כי פשענו. כי אל טוב וסלח אתה. ברוך אתה יי. חנון ומרבה לסלוח:
ראה בענינו. וריבה ריבנו. ומהר לגאלנו כי אל מלך גואל חזק אתה. ברוך אתה יי. גואל ישראל:
בתענית ציבור
בתענית ציבור, אומר שליח ציבור כשמתפלל בקול רם:
עננו יי אלהינו ביום צום התענית הזה כי בצרה גדולה אנחנו. אל תסתר פניך ממנו ואל תעלם אזנך משמוע תפלתנו. והיה קרוב לשוענו. טרם נקרא ואתה תענה. טרם נדבר ואתה תשמע. כדבר שנאמר והיה טרם יקראו ואני אענה, עוד הם מדברים ואני אשמע. כי אתה עונה בכל עת צרה וצוקה פודה ומציל מכל צרה. ברוך אתה יי. העונה בעת צרה: עד כאן
רפאנו יי אלהינו ונרפא. הושיענו ונושעה. והעלה רפואה שלמה לכל תחלואינו. כי אל רופא רחמן אתה. ברוך אתה יי. רופא חולי עמו ישראל:
<span style="color: gray;">בקיץ:</span>
ברכנו יי אלהינו בכל מעשה ידינו. וברך את שנתינו (נ"א שנותינו) בטללי רצון ברכה ונדבה כשנים הטובות. ברוך אתה יי. מברך השנים:
וממשיך ואומר: "תקע בשופר" וכו'
<span style="color: gray;">בחורף:</span>
ברכנו יי אלהינו בכל מעשה ידינו. וברך את שנתינו (נ"א שנותינו) ותן טל ומטר על פני האדמה. ושבע את העולם כלו מטובך. ורוה פני תבל מעשר מתנות ידיך. ושמרה והצילה יי אלהינו את השנה הזאת ואת כל מיני תבואתה מכל מיני משחית. ומכל מיני פורעניות. ותן לה אחרית ותקוה ושובע ושלום וברכה כשנים הטובות. ברוך אתה יי. מברך השנים:
תקע בשופר גדול לחרותנו. ושא נס לקבץ את כל גליותינו מארבע כנפות הארץ לארצנו. ברוך אתה יי. מקבץ נדחי עמו ישראל:
השיבה שופטינו כבראשונה. ויועצינו כבתחלה. והסר ממנו יגון ואנחה. ומלוך עלינו אתה לבדך ברחמים בצדק ובמשפט. ברוך אתה יי. מלך אוהב צדקה ומשפט:
<span style="color: gray;">בעשרת ימי תשובה חותם במקום "מלך אוהב צדקה ומשפט": המלך המשפט:</span>
למשמדים אל תהי תקוה. כל המינים והמוסרים כרגע יאבדו. ומלכות זדון תעקור ותשבור מהרה בימינו. ברוך אתה יי. שובר אויבים ומכניע זדים:
על הצדיקים. ועל החסידים. ועל גרי הצדק. ועל שארית עמך בית ישראל יהמו רחמיך יי אלהינו. ותן שכר טוב לכל הבוטחים בשמך באמת. ושים חלקנו עמהם. לעולם לא נבוש. כי בשמך בטחנו ולישועתך נשענו. ברוך אתה יי. משען ומבטח לצדיקים:
בתשעה אב
בתשעה אב אומרים במקום תשכון:
רחם יי אלהינו עלינו ועל ישראל עמך ועל ירושלם עירך העיר האבלה החרבה השוממה הנתונה ביד זרים היושבת וראש לה חפוי כאשה עקרה שלא ילדה. ויבלעוה לגיונים ויירשוה עובדי פסילים. ויתנו את נבלת עבדיך מאכל לעוף השמים ולבהמת הארץ. על כן ציון במרר תבכה. וירושלם תתן קולה. לבי לבי על חלליהם. מעי מעי על הרוגיהם. ראה יי והביטה ורחם שוממותיה ונחמיה. כי אתה יי באש הצתה. ובאש אתה עתיד לבנותה. ככתוב: ואני אהיה לה נאם יי. חומת אש סביב. ולכבוד אהיה בתוכה. ברוך אתה יי. בונה ירושלם:
וממשיך ואומר: "את צמח"
תשכון בתוך ירושלים עירך כאשר דברת. ובנה אותה בנין עולם במהרה בימינו. ברוך אתה יי. בונה ירושלים:
את צמח דוד מהרה תצמיח. וקרנו תרום בישועתך. ברוך אתה יי. מצמיח קרן הישועה:
שמע קולנו יי אלהינו. חוס ורחם עלינו. וקבל ברחמים וברצון את תפלתנו. מלפניך מלכנו ריקם אל תשיבנו. בתענית ציבור אומרים כאן הציבור בתפילת לחש עננו. ואם לא אמרו וכבר חתם אינו חוזר.
עננו יי אלהינו ביום צום התענית הזה כי בצרה גדולה אנחנו. אל תסתר פניך ממנו ואל תעלם אזנך משמוע תפלתנו. והיה קרוב לשוענו. טרם נקרא ואתה תענה. טרם נדבר ואתה תשמע. כדבר שנאמר והיה טרם יקראו ואני אענה, עוד הם מדברים ואני אשמע.
כי אתה שומע תפלת כל פה. ברוך אתה יי. שומע התפלה:
רצה יי אלהינו בעמך ישראל. ולתפלתם שעה. והשב העבודה אל דביר ביתך ואשי ישראל. ותפלתם מהרה תקבל ברצון. ותהי לרצון תמיד עבודת ישראל עמך:
יעלה ויבוא
ותרצנו. ותחזינה עינינו בשובך לנוך לציון ברחמים כמאז. ברוך אתה יי. המחזיר שכינתו לציון:
מודים אנחנו לך שאתה הוא יי אלהינו צור חיינו מגן ישענו. אתה הוא לדר ודר נודה לך ונספר תהלתך. על חיינו המסורים בידך. על נשמותינו הפקודות לך. על נסיך ונפלאותיך שבכל עת ועת, ערב ובקר וצהרים.
מודים דרבנן
בחזרת התפילה אומרים הציבור מודים דרבנן:
מודים אנחנו לך שאתה הוא יי אלהינו אלהי כל בשר יוצרנו ויוצר בראשית. ברכות והודאות לשמך הגדול והקדוש על שהחיתנו וקימתנו. כן תחיינו ותחננו. ותאסף גליותינו לחצרות קדשך לשמור חקיך ולעבדך ולעשות רצונך בלבב שלם. על שאנו מודים לך. ברוך אל ההודאות:
על הניסים
הטוב, כי לא כלו רחמיך. המרחם, כי לא תמו חסדיך. כל החיים יהללו את שמך הגדול כי טוב האל הטוב.
<b>בעשי"ת מוסיפים:</b>
<span style="color: gray;">זכור רחמיך יי אלהינו וכבוש כעסך וכתוב לחיים טובים כל בני בריתך:</span>
ברוך אתה יי. הטוב שמך ולך נאה להודות:
ברכת כהנים
בתענית ציבור אומרים ברכת כהנים כדלקמן. אם אין כהנים, אומר שליח ציבור בקול רם:
אלהינו ואלהי אבותינו. ברכנו בברכה המשלשת בתורה האמורה לאהרן ולבניו הכהנים עם קדושיך כאמור:
יברכך יי וישמרך: (כן יהי רצון)
יאר יי | פניו. אליך ויחנך: (כן יהי רצון)
ישא יי | פניו אליך. וישם לך שלום: (כן יהי רצון)
ושמו את שמי על בני ישראל. ואני אברכם:
ואומר "שים שלום" וכו'
כשהכהנים עולים לדוכן מתפללים תפילה זו בלחש:
יהי רצון מלפניך יי אלהינו, שתהיה הברכה שצויתנו לברך את עמך ישראל, ברכה שלמה. ואל יהי בה מכשול ועון מעתה ועד עולם:
כשמברכים שני כהנים (גם כשאחד מהם קטן) או יותר (גם כשאחד מהם קטן), המארי או הגדול שבציבור אומר: כהנים:
והכהנים מברכים בקול רם:
ברוך אתה יי אלהינו מלך העולם. אשר קדשנו בקדשתו שלאהרן. וצונו לברך את עמו ישראל באהבה: (אמן)
מקרא הש"צ הכהנים מלה במלה ומתחילים הכהנים: "יברכך". והשליח ציבור ממשיך: "יי":
יברכך. יי. וישמרך (אמן):
יאר. יי. | פניו. אליך. ויחנך (אמן):
ישא. יי. | פניו. אליך. וישם. לך. שלום (אמן):
ובעוד השליח ציבור אומר ברכת שים שלום, אומרים הכהנים בלחש:
עשינו מה שגזרת עלינו. עשה עמנו מה שהבטחתנו. השקיפה ממעון קדשך מן השמים. וברך את עמך את ישראל:
מי שחלם חלום ונפשו עגומה עליו יטיבנו בפני ג', או יאמר בשעת נשיאת כפים נוסח זה (ורק בזמן שמאריכים בניגון התיבות עיין ש"ע סימן ק"ל)
רבונו שלעולם. אני שלך וחלומותי שלך. חלום חלמתי ואיני יודע מה הוא. אם טובים הם חזקם ואמצם כחלומו שליוסף. ואם צריכים רפואה רפאם כמי מרה על ידי משה. וכמרים מצרעתה. וכחזקיהו מחליו. וכמי יריחו על ידי אלישע. וכשם שהפכת קללת בלעם הרשע לברכה כן הפוך כל חלומותי עלי לטובה לחיים ולשלום:
שים שלום טובה וברכה חן וחסד ורחמים. עלינו ועל ישראל עמך. וברכנו כלנו כאחד ממאור פניך. כי ממאור פניך נתת לנו יי אלהינו. תורה וחיים. אהבה וחסד. צדקה ושלום. וטוב בעיניך לברך את עמך ישראל בכל עת בשלום:
בעשי"ת מוסיפים: ובספר חיים ברכה ושלום. נזכר ונכתב לפניך.
אנו וכל עמך בית ישראל לחיים ולשלום:
ברוך אתה יי. המברך את עמו ישראל בשלום. אמן:
<b>עד כאן חזרת השליח ציבור. ובתפילת לחש ממשיכים:</b>
יהיו לרצון אמרי פי והגיון לבי לפניך. יי צורי וגאלי:
אלהי. נצור לשוני מרע. ושפתותי מדבר מרמה. ולמקללי נפשי תדום. ונפשי כעפר לכל תהיה. פתח לבי בתורתך ואחרי מצותיך תרדוף נפשי. וכל הקמים עלי לרעה מהרה הפר עצתם וקלקל מחשבותם. יהיו כמץ לפני רוח. ומלאך יי דחה: עשה למען שמך. עשה למען ימינך. עשה למען תורתך. עשה למען קדשתך. למען יחלצון ידידיך. הושיעה ימינך וענני: יהיו לרצון אמרי פי והגיון לבי לפניך. יי צורי וגאלי:
עושה שלום במרומיו, הוא ברחמיו וחסדיו יעשה שלום עלינו ועל כל ישראל. וינחמנו בציון ויבנה ברחמיו את ירושלים בחיינו ובימינו בקרוב אמן ואמן:
יתגדל ויתקדש שמיה רבא. (אמן) בעלמא די ברא כרעותיה וימלוך מלכותיה ויצמח פרקניה ויקרב משיחיה ויפרוק עמיה. בחייכון וביומיכון ובחייהון דכל בית ישראל, בעגלא ובזמן קריב ואמרו אמן. (אמן) ומיד אומרים הציבור והשליח ציבור עמהם: יהא שמיה רבא מברך לעלם ולעלמי עלמיא: ואומר שליח ציבור לבדו: יתברך: (אמן). וישתבח ויתפאר ויתרומם ויתעלה ויתהדר ויתהלל ויתנשא, שמיה דקדשא בריך הוא. (אמן) לעילא לעילא מכל ברכתא שירתא ותשבחתא ונחמתא, דאמירן בעלמא ואמרו אמן. (אמן)
<h2>נפילת פנים והמזמורים</h2>
<b>יש נוהגים ליפול על פניהם אם יש שהות. ומטים גופם על צדם השמאלי ואומרים:</b>
לפניך אני כורע ומשתחוה ומתחנן אדון העולם אלהי האלהים ואדני האדנים. כי לא על צדקותינו אנחנו מפילים תחנונינו לפניך כי על רחמיך הרבים. מה נאמר ליי מה נדבר ומה נצטדק. חטאנו ועוינו והרשענו ומרדנו וסור ממצותיך וממשפטיך. לך אדני הצדקה ולנו בשת הפנים. השחרו פנינו מפני אשמתנו ונכפפה קומתנו מפני עונותינו. אין לנו פה להשיב ולא מצח להרים ראש. אלהי, בשתי ונכלמתי להרים אלהי פני אליך. כי עונותינו רבו למעלה ראש ואשמתנו גדלה עד לשמים. אין בנו מעשים עשה עמנו צדקה למען שמך כמו שהבטחתנו על יד נביאך למען שמי אאריך אפי ותהלתי אחטם לך לבלתי הכריתך. לא למענכם אני עשה בית ישראל כי אם לשם קדשי. לא לנו יי לא לנו כי לשמך תן כבוד על חסדך על אמתך. למה יאמרו הגוים איה נא אלהיהם. אנא יי אל תפן אל קשי העם הזה ואל רשעו ואל חטאתו. סלח נא לעון העם הזה כגדל חסדך וכאשר נשאתה לעם הזה ממצרים ועד הנה. למען שמך יי וסלחת לעוני כי רב הוא. אדני | שמעה. אדני | סלחה. אדני. הקשיבה ועשה אל תאחר. למענך אלהי. כי שמך נקרא. על עירך ועל עמך:
<b>עד כאן אומרים בלחש ומגביהים ראשיהם ואומרים:</b>
אבינו מלכנו אבינו אתה. אבינו מלכנו אין לנו אלא אתה. אבינו מלכנו רחם עלינו. אבינו מלכנו חננו ועננו. כי אין בנו מעשים. עשה עמנו צדקה למען שמך הגדול והקדוש והושיענו. ואנחנו לא נדע מה נעשה כי עליך עינינו. זכר רחמיך יי וחסדיך. כי מעולם המה: אל תזכר לנו עונות ראשונים. מהר יקדמונו רחמיך כי דלונו מאד: קומה עזרתה לנו ופדנו למען חסדך: יהי חסדך יי עלינו. כאשר יחלנו לך: אם עונות תשמר יה. אדני מי יעמד: כי עמך הסליחה. למען תורא: יי הושיעה. המלך יעננו ביום קראנו: כי הוא ידע יצרנו. זכור כי עפר אנחנו: עזרנו אלהי ישענו על דבר כבוד שמך. והצילנו וכפר על חטאתינו למען שמך:
יתגדל ויתקדש שמיה רבא. (אמן) בעלמא די ברא כרעותיה וימלוך מלכותיה ויצמח פרקניה ויקרב משיחיה ויפרוק עמיה. בחייכון וביומיכון ובחייהון דכל בית ישראל, בעגלא ובזמן קריב ואמרו אמן. (אמן) יהא שמיה רבא מברך לעלם ולעלמי עלמיא: יתברך: (אמן). וישתבח ויתפאר ויתרומם ויתעלה ויתהדר ויתהלל ויתנשא, שמיה דקדשא בריך הוא. (אמן) לעילא לעילא מכל ברכתא שירתא ותשבחתא ונחמתא, דאמירן בעלמא ואמרו אמן. (אמן)
תתקבל צלותכון ותתעביד בעותכון וצלותהון ובעותהון דכל בית ישראל, קדם אבונא דבשמיא. יהא שלמא רבא מן שמיא, וסיעתא ופורקנא ורוחא וחנא וחסדא ורחמי, עליכון ועלנא ועל כל קהלהון דכל בית ישראל לחיים ולשלום ואמרו אמן. (אמן)
עשה שלום במרומיו, הוא ברחמיו וחסדיו יעשה שלום עלינו ועל כל ישראל. וינחמנו בציון ויבנה ברחמיו את ירושלים בחיינו ובימינו בקרוב אמן ואמן:
מזמור לדוד יי קראתיך חושה לי האזינה קולי בקראי־לך: תכון תפלתי קטרת לפניך משאת כפי מנחת־ערב: שיתה יי שמרה לפי נצרה על־דל שפתי: אל־תט־לבי לדבר | רע להתעולל עללות | ברשע את־אישים פעלי־און ובל אלחם במנעמיהם: יהלמני־צדיק | חסד ויוכיחני שמן ראש אל־יני ראשי כי־עוד ותפלתי ברעותיהם: נשמטו בידי־סלע שפטיהם ושמעו אמרי כי נעמו: כמו פלח ובקע בארץ נפזרו עצמינו לפי שאול: כי אליך | אלהים אדני עיני בכה חסיתי אל־תער נפשי: שמרני מידי פח יקשו לי ומקשות פעלי און: יפלו במכמריו רשעים יחד אנכי עד־אעבור:
משכיל לדוד בהיותו במערה תפלה: קולי אל־יי אזעק קולי אל־יי אתחנן: אשפך לפניו שיחי צרתי לפניו אגיד: בהתעטף עלי | רוחי ואתה ידעת נתיבתי בארח־זו אהלך טמנו פח לי: הביט ימין | וראה ואין־לי מכיר אבד מנוס ממני אין דורש לנפשי: זעקתי אליך יי אמרתי אתה מחסי חלקי בארץ החיים: הקשיבה | אל־רנתי כי־דלותי מאד הצילני מרדפי כי אמצו ממני: הוציאה ממסגר | נפשי להודות את־שמך בי יכתרו צדיקים כי תגמל עלי:
מנהגינו כשמסמיכים מנחה לערבית אומרים מיד "והוא רחום" וכשאין מסמיכים התפילות אומרים "רבי חנניא" וקדיש.
רבי חנניא בן עקשיא אומר. רצה הקדוש ברוך הוא לזכות את ישראל. לפיכך הרבה להם תורה ומצות. שנאמר: יי חפץ למען צדקו. יגדיל תורה ויאדיר:
יתגדל ויתקדש שמיה רבא. (אמן) דעתיד לחדתא עלמא ולאחאה מיתיא. ולמפרק חייא. ולמבני קרתא ירושלם. ולשכללא היכלא קדישא. ולמעקר פולחנא נוכראה מן ארעא. ולאתבא פולחנא די שמיה לאתריה. בהדריה בזיויה וביקריה. וימלוך מלכותיה ויצמח פורקניה ויקרב (וי"ג ויבע) משיחיה ויפרוק עמיה. בחייכון וביומיכון ובחייהון דכל בית ישראל, בעגלא ובזמן קריב ואמרו אמן. (אמן) יהא שמיה רבא מברך לעלם ולעלמי עלמיא: יתברך: (אמן). וישתבח ויתפאר ויתרומם ויתעלה ויתהדר ויתהלל ויתנשא, שמיה דקדשא בריך הוא. (אמן) לעילא לעילא מכל ברכתא שירתא ותשבחתא ונחמתא, דאמירן בעלמא ואמרו אמן. (אמן)
על ישראל, ועל רבנן, ועל תלמידיהון, ועל כל תלמידי תלמידיהון, דעסקין באוריתא (קדישתא) די באתרא הדין ודי בכל אתר ואתר. יהא להון ולנא חנא וחסדא ורחמי מן קדם אבונא דבשמיא ואמרו אמן. (אמן)
יהא שלמא רבא מן שמיא, וסיעתא ופורקנא ורוחא וחנא וחסדא ורחמי עליכון ועלנא ועל כל קהלהון דכל בית ישראל לחיים ולשלום ואמרו אמן. (אמן)
עשה שלום במרומיו, הוא ברחמיו וחסדיו יעשה שלום עלינו ועל כל ישראל. וינחמנו בציון ויבנה ברחמיו את ירושלים בחיינו ובימינו בקרוב אמן ואמן: