<h1>ברכות</h1>

<h2>ברכת המזון</h2>
<small><span style="color: gray;">מצוה לומר על השולחן דברי תורה, ויש להזהר בזה מאד.</span></small>
ברוך אתה יי אלהינו מלך העולם, הזן את העולם כלו, בטוב, בחן, בחסד, וברחמים. וטובו הגדול לא חסר לנו, ואל יחסר לנו לעולם ועד. כי הוא זן (ומזין), ומפרנס לכל. כאמור, פותח את ידך, ומשביע לכל חי רצון. ומכין מזון לכל בריותיו אשר ברא. ברוך אתה יי, הזן ברחמיו את הכל:
נודה לך יי אלהינו, ונברכך מלכנו. כי הנחלת את אבתינו, ארץ חמדה, טובה ורחבה, ברית ותורה. ועל שהוצאתנו מארץ מצרים, ופדיתנו מבית עבדים. ועל תורתך שלמדתנו, ועל חקי רצונך שהודעתנו:
על הניסים
ועל כלם, יי אלהינו, אנו מודים לך, ומברכים את שמך. כאמור, ואכלת ושבעת, וברכת (מוזג הכוס במים) את יי אלהיך, על הארץ הטובה אשר נתן לך. ברוך אתה יי, על הארץ (מוזג הכוס במים) ועל המזון:
רחם יי אלהינו, על ישראל עמך, ועל ירושלים עירך, ועל ציון משכן כבודך. ועל הבית הגדול והקדוש, שנקרא שמך עליו. ומלכות בית דוד משיחך, תחזיר למקומה בימינו:
יעלה ויבוא
ובנה את ירושלים עירך בקרוב, כאשר דברת. ברוך אתה יי, בונה ברחמיו את ירושלים: (המברך אומר בלחש) אמן.
ברוך אתה יי אלהינו מלך העולם. האל, אבינו, מלכנו, אדירנו, בוראנו, קדושנו קדוש יעקב. המלך הטוב והמטיב שבכל יום ויום, הוא גומלנו חן וחסד ורחמים וכל טוב: הרחמן ישתבח לדורי דורים: הרחמן יתפאר לנצח נצחים: הרחמן יפרנסנו בכבוד: [הרחמן יסמיכנו על הכבוד: הרחמן יטע שלום בינינו: הרחמן יגאל שכינת עזנו: הרחמן ישלח ברכה רוחה והצלחה בכל מעשה ידינו: הרחמן יפתח לנו את ידו הרחבה: הרחמן יפתח לבנו ולב בנינו לתלמוד תורתו: הרחמן יגדלם לעבודתו וליראתו: הרחמן ישלח רפואה שלמה לכלל חולי עמו בית ישראל:] (המתארח אצל חבירו המנהג שמוסיף הרחמן יברך בעל הבית הזה: הרחמן יישר אורחותיו: הרחמן יצליח את דרכיו: הרחמן מכל צרה ונזק יצילהו:)
הרחמן יזכנו לימות המשיח, ולבנין בית המקדש, ולחיי העולם הבא: צריך ליתן לב לענות אמן גם אחרי הרחמן יזכנו לימות המשיח וכו'
מגדיל (ר"ח, חוהמ"ע, חנוכה ופורים אומר מגדול) ישועות מלכו, ועושה חסד למשיחו, לדוד ולזרעו עד עולם: כפירים רשו ורעבו, ודורשי יי לא יחסרו כל טוב: הודו ליי כי טוב, כי לעולם חסדו: (ברוך האל המושיע):
מגדיל (בר"ח ובחוה"מ, בחנוכה ופורים, אומרים מגדול) ישועות מלכו, ועושה חסד למשיחו, לדוד ולזרעו עד עולם: כפירים רשו ורעבו, ודורשי יהוה לא יחסרו כל טוב: הודו ליהוה כי טוב, כי לעולם חסדו: (ברוך האל המושיע):