<h1>סדר ליל שבת</h1>

<h2>שלום עליכם</h2>
<small><span style="color: gray;">כשיבוא לביתו ינשק ידי אביו ואמו, כי יש סוד בדבר, ואח"כ יסתכל באור הנר אשר ברכו עליו, ויסתכל בשני הנרות ויכוין שהם אחד כנגד זכור ושמור. ואח"כ יעמוד במקום שישב שם אצל השולחן, ויאמר בקול רם: דָּא הִיא סעֻדָּתָא דַּחֲקַל תַּפּוּחִין קַדִּישִׁין, ויקיף את השלחן פעם אחת, ויקח שתי אגודות הדס (אחד כנגד זכור ואחד כנגד שמור) ויברך עליהם ויריח, ויאמר בפיו: זָכוֹר ושָׁמוֹר בּדִבּוּר אֶחָד נֶאֱמָרוּ, וגם יאמר בלחש: רֵיחַ נִיחֹחַ אִשֶּׁה לַיהֹוָה, ויקיף בשתיקה פעם שניה את שלחנו בעוד ההדס בידו (אם אין לו הדס יקח מיני בשמים אחרים). ויאמר בשמחה תפלה זו המהוה את קבלת הפנים למלאכים המלוים את היהודי בדרכו מבית הכנסת לביתו (שבת קי"ט).</span></small>
<b>שָׁלוֹם עֲלֵיכֶם</b> מַלְאֲכֵי הַשָּׁרֵת, מַלְאֲכֵי עֶלְיוֹן, מֶלֶךְ מַלְכֵי הַמְּלָכִים הַקָּדוֹשׁ בָּרוּךְ הוּא: <small><span style="color: gray;">ג' פעמים</span></small>
<b>בּוֹאֲכֶם לְשָלוֹם</b> מַלְאֲכֵי הַשָּׁלוֹם, מַלְאֲכֵי עֶלְיוֹן, מֶלֶךְ מַלְכֵי הַמְּלָכִים הַקָּדוֹשׁ בָּרוּךְ הוּא: <small><span style="color: gray;">ג' פעמים</span></small>
<b>בָּרְכוּנוּ לְשָלוֹם</b> מַלְאֲכֵי הַשָּׁלוֹם, מַלְאֲכֵי עֶלְיוֹן, מֶלֶךְ מַלְכֵי הַמְּלָכִים הַקָּדוֹשׁ בָּרוּךְ הוּא: <small><span style="color: gray;">ג' פעמים</span></small>
<b>בְּשִׁבְתְּכֶם לְשָלוֹם</b> מַלְאֲכֵי הַשָּׁלוֹם, מַלְאֲכֵי עֶלְיוֹן, מֶלֶךְ מַלְכֵי הַמְּלָכִים הַקָּדוֹשׁ בָּרוּךְ הוּא: <small><span style="color: gray;">ג' פעמים - בבית שאין שלום בית רח''ל לא יאמרו - רבי מרדכי שרעבי זצוק''ל</span></small>
<b>בְּצֵאתְכֶם לְשָלוֹם</b> מַלְאֲכֵי הַשָּׁלוֹם, מַלְאֲכֵי עֶלְיוֹן, מֶלֶךְ מַלְכֵי הַמְּלָכִים הַקָּדוֹשׁ בָּרוּךְ הוּא: <small><span style="color: gray;">ג' פעמים</span></small>
<b>כִּי</b> מַלְאָכָיו יצַוֶּה לָּךְ, לִשְׁמָרְךָ בְּכָל דְּרָכֶיךָ: יְהֹוָה יִשְׁמֹר צֵאתְךָ וּבוֹאֶךָ, מֵעַתָּה ועַד עוֹלָם:
<small><span style="color: gray;">אין להפסיק בין שלום עליכם לאשת חיל - בא''ח</span></small>
<h2>אשת חיל</h2>
<b>אֵשֶׁת חַיִל</b> מִי יִמְצָא וְרָחֹק מִפְּנִינִים מִכְרָהּ: <b>בָּ</b>טַח בָּהּ לֵב בַּעְלָהּ וְשָׁלָל לֹא יֶחְסָר: <b>גְּ</b>מָלַתְהוּ טוֹב וְלֹא רָע כָּל יְמֵי חַיֶּיה: <b>דָּ</b>רְשָׁה צֶמֶר וּפִשְׁתִּים וַתַּעַשׂ בְּחֵפֶץ כַּפֶּיהָ: <b>הָ</b>יְתָה כָּאֳנִיּוֹת סוֹחֵר מִמֶּרְחָק תָּבִיא לַחְמָהּ: <b>וַ</b>תָּקָם בְּעוֹד לַיְלָה וַתִּתֵּן טֶרֶף לְבֵיתָהּ וְחֹק לְנַעֲרֹתֶיהָ: <b>זָ</b>מְמָה שָׂדֶה וַתִּקָּחֵהוּ מִפְּרִי כַפֶּיהָ נָטְעָה כָּרֶם: <b>חָ</b>גְרָה בְעוֹז מָתְנֶיהָ וַתְּאַמֵּץ זְרֹעוֹתֶיהָ: <b>טָ</b>עֲמָה כִּי טוֹב סַחְרָהּ לֹא יִכְבֶּה בַלַּיְלָה נֵרָהּ: <b>יָ</b>דֶיהָ שִׁלְּחָה בַכִּישׁוֹר וְכַפֶּיהָ תָּמְכוּ פָלֶךְ: <b>כַּ</b>פָּהּ פָּרְשָׂה לֶעָנִי וְיָדֶיהָ שִׁלְּחָה לָאֶבְיוֹן: <b>לֹ</b>א תִירָא לְבֵיתָהּ מִשָּׁלֶג כִּי כָל בֵּיתָהּ לָבֻשׁ שָׁנִים: <b>מַ</b>רְבַדִּים עָשְׂתָה לָּהּ שֵׁשׁ וְאַרְגָּמָן לְבוּשָׁהּ: <b>נ</b>וֹדָע בַּשְּׁעָרִים בַּעְלָהּ בְּשִׁבְתּוֹ עִם זִקְנֵי אָרֶץ: <b>סָ</b>דִין עָשְׂתָה וַתִּמְכֹּר וַחֲגוֹר נָתְנָה לַכְּנַעֲנִי: <b>עֹ</b>ז וְהָדָר לְבוּשָׁהּ וַתִּשְׂחַק לְיוֹם אַחֲרוֹן: <b>פִּ</b>יהָ פָּתְחָה בְחָכְמָה וְתוֹרַת חֶסֶד עַל לְשׁוֹנָהּ: <b>צ</b>וֹפִיָּה הֲלִיכוֹת בֵּיתָהּ וְלֶחֶם עַצְלוּת לֹא תֹאכֵל: <b>קָ</b>מוּ בָנֶיהָ וַיְאַשְּׁרוּהָ בַּעְלָהּ וַיְהַלְלָהּ: <b>רַ</b>בּוֹת בָּנוֹת עָשׂוּ חָיִל וְאַתְּ עָלִית עַל כֻּלָּנָה: <b>שֶׁ</b>קֶר הַחֵן וְהֶבֶל הַיֹּפִי אִשָּׁה יִרְאַת יְהֹוָה הִיא תִתְהַלָּל: <b>תְּ</b>נוּ לָהּ מִפְּרִי יָדֶיהָ וִיהַלְלוּהָ בַשְּׁעָרִים מַעֲשֶׂיהָ:
<h2>אתקינו סעודתא</h2>
<small><span style="color: gray;">נוהגים לומר לשון הזוהר פרשת ויקהל דף ר''ז ע''ב</span></small>
<h2>קידוש ליל שבת</h2>
<small><span style="color: gray;">לפני הקידוש יש אומרים לשם יחוד זה, מספר לשון חכמים</span></small>
<small><span style="color: gray;">יש נוהגים לומר</span></small>
<b>י</b>וֹם <b>הַ</b>שִּׁשִּׁי: <b>וַ</b>יְכֻלּוּ <b>הַ</b>שָּׁמַיִם וְהָאָרֶץ וְכָל צְבָאָם: וַיְכַל אֱלֹהִים בַּיּוֹם הַשְּׁבִיעִי מְלַאכְתּוֹ אֲשֶׁר עָשָׂה וַיִּשְׁבֹּת בַּיּוֹם הַשְּׁבִיעִי מִכָּל מְלַאכְתּוֹ אֲשֶׁר עָשָׂה: וַיְבָרֶךְ אֱלֹהִים אֶת יוֹם הַשְּׁבִיעִי וַיְקַדֵּשׁ אֹתוֹ כִּי בוֹ שָׁבַת מִכָּל מְלַאכְתּוֹ אֲשֶׁר בָּרָא אֱלֹהִים לַעֲשׂוֹת:
<small><span style="color: gray;">ואומר המקדש</span></small> סַבְרֵי מָרָנָן, <small><span style="color: gray;">ועונים</span></small> <small><span style="color: green;">לחַיִּים</span></small>.
<b>בָּרוּךְ</b> אַתָּה יְהֹוָה, אֱלֹהֵינוּ מֶלֶךְ הָעוֹלָם, בּוֹרֵא פְּרִי הַגֶּפֶן:
<small><span style="color: gray;">יכוון לקיים מצות עשה דאורייתא של הקידוש, ועל היין מצוה דרבנן.</span></small>
<b>בָּרוּךְ</b> אַתָּה יְהֹוָה, אֱלֹהֵינוּ מֶלֶךְ הָעוֹלָם, אֲשֶׁר קִדְּשָׁנוּ בְּמִצְוֹתָיו, וְרָצָה בָנוּ, וְשַׁבַּת קָדְשׁוֹ בְּאַהֲבָה וּבְרָצוֹן הִנְחִילָנוּ, זִכָּרוֹן לְמַעֲשֵׂה בְרֵאשִׁית, תְּחִלָּה לְמִקְרָאֵי קֹדֶשׁ, זֵכֶר לִיצִיאַת מִצְרַיִם. וְשַׁבַּת קָדְשְׁךָ בְּאַהֲבָה וּבְרָצוֹן הִנְחַלְתָּנוּ. בָּרוּךְ אַתָּה יְהֹוָה, מְקַדֵּשׁ הַשַּׁבָּת:
<small><span style="color: gray;">ישב וישתה רביעית או מלוא לוגמיו, ולא יברך אחריו ברכה אחרונה, אף אם שתה רביעית.</span></small>
<h2>ברכת הבנים</h2>
<small><span style="color: gray;">על הבנים לנשק ידי הוריהם, וטוב שהאב יניח ידיו על ראשם ויברכם</span></small>
<span style="color: gray;">יְשִׂמְךָ</span> אֱלֹהִים כְּאֶפְרַיִם וְכִמְנַשֶּׁה: יְבָרֶכְךָ יְהֹוָה וְיִשְׁמְרֶךָ: יָאֵר יְהֹוָה | פָּנָיו אֵלֶיךָ וִיחֻנֶּךָּ: יִשָּׂא יְהֹוָה | פָּנָיו אֵלֶיךָ, וְיָשֵׂם לְךָ שָׁלוֹם: וְשָׂמוּ אֶת שְׁמִי עַל בְּנֵי יִשְׂרָאֵל, וַאֲנִי אֲבָרְכֵם.
<span style="color: gray;">יְשִׂימֵךְ</span> אֱלֹהִים כְּשָׂרָה, רִבְקָה, רָחֵל וְלֵאָה: יְבָרֶכְךָ יְהֹוָה וְיִשְׁמְרֶךָ: יָאֵר יְהֹוָה | פָּנָיו אֵלֶיךָ וִיחֻנֶּךָּ: יִשָּׂא יְהֹוָה | פָּנָיו אֵלֶיךָ, וְיָשֵׂם לְךָ שָׁלוֹם: וְשָׂמוּ אֶת שְׁמִי עַל בְּנֵי יִשְׂרָאֵל, וַאֲנִי אֲבָרְכֵם.
<h2>סעודה ראשונה</h2>
<small><span style="color: gray;">ימהר ליטול ידיו לסעודה אחר הקידוש. וקודם נטילת ידים יש נוהגים לומר לשם יחוד זה, שהובא בבא"ח</span></small>
<b>בָּרוּךְ</b> אַתָּה יְהֹוָה, אֱלֹהֵינוּ מֶלֶךְ הָעוֹלָם, אֲשֶׁר קִדְּשָׁנוּ בּמִצְוֹתָיו, וצִוָּנוּ עַל נְטִילַת יָדָיִם:
<small><span style="color: gray;">יאחז שתי ככרות פת בשתי ידיו, ויברך המוציא. ויש נוהגים לומר פסוקים אלו קודם הברכה</span></small>
<b>בָּרוּךְ</b> אַתָּה יְהֹוָה, אֱלֹהֵינוּ מֶלֶךְ הָעוֹלָם, הַמּוֹצִיא לֶחֶם | מִן הָאָרֶץ.
<small><span style="color: gray;">יבצע פרוסה ויטבול אותה במלח שלש פעמים ויכוין שלש פעמים הוי"ה, ויטעם ממנה, ואח"כ יתן פרוסות לחם לכל המסובים.</span></small>
<small><span style="color: gray;">לפני הסעודה טוב לומר:</span></small>
<h2>זוהר לסעודה ראשונה</h2>
<small><span style="color: gray;">טוב לומר זוהר זה מדבר בכבוד השבת - יחרו פ''ח ע''א</span></small>
<h2>שירי שבת</h2>
<b>בר יוחאי</b>
<small><span style="color: gray;">סימן שמעון לביא</span></small>
בַּר יוֹחָאי, נִמְשַׁחְתָּ אַשְׁרֶיךָ, שֶׁמֶן שָׂשׂוֹן מֵחֲבֵרֶיךָ:
בַּר יוֹחָאי, שֶׁמֶן מִשְׁחַת קֹדֶשׁ, נִמְשַׁחְתָּ מִמִּדַּת הַקֹּדֶשׁ, נָשָׂאתָ צִיץ נֵזֶר הַקֹּדֶשׁ, חָבוּשׁ עַל רֹאשׁךָ פּאֵרֶךָ:
בַּר יוֹחָאי, מוֹשַׁב טוֹב יָשַׁבְתָּ, יוֹם נַסְתָּ יוֹם אֲשֶׁר בָּרַחְתָּ, בִּמְעָרַת צוּרִים שֶׁעָמַדְתָּ, שָׁם קָנִיתָ הוֹדךָ וַהֲדָרֶךָ:
בַּר יוֹחָאי, עֲצֵי שִׁטִּים עוֹמדִים, לִמּוּדֵי יְהֹוָה הֵם לוֹמדִים, אוֹר מֻפְלֶא אוֹר הַיְקוֹד הֵם יוֹקדִים, הֲלֹא הֵמָּה יוֹרוּךָ מוֹרֶיךָ:
בַּר יוֹחָאי, ולִשְׂדֵה תַּפּוּחִים, עָלִיתָ לִלְקוֹט בּוֹ מֶרְקָחִים, סוֹד תּוֹרָה כּצִיצִים וּפְרָחִים, נַעֲשֶׂה אָדָם נֶאֱמַר בַּעֲבוּרֶךָ:
בַּר יוֹחָאי, נֶאֱזַרְתָּ בִּגְבוּרָה, וּבְמִלְחֶמֶת אֵשׁ דַּת הַשַּׁעְרָה, וחֶרֶב הוֹצֵאתָ מִתַּעְרָהּ, שָׁלַפְתָּ נֶגֶד צֹררֶיךָ:
בַּר יוֹחָאי, לִמְקוֹם אַבְנֵי שַׁיִשׁ, הִגַּעְתָּ לִפְנֵי אַרְיֵה לַיִשׁ, גַּם גֻּלַּת כּוֹתֶרֶת עַל עַיִשׁ, תָּשׁוּרִי וּמִי ישׁוּרֶךָ:
בַּר יוֹחָאי, בּקֹדֶשׁ הַקֳּדָשִׁים, קַו יָרוֹק מחַדֵּשׁ חֳדָשִׁים, שֶׁבַע שַׁבָּתוֹת סוֹד חֲמִשִּׁים, קָשַׁרְתָּ קִשְׁרֵי שִׁי"ן קשָׁרֶיךָ:
בַּר יוֹחָאי, יוֹ"ד חָכמָה קדוּמָה, הִשְׁקַפְתָּ לִכְבוֹדוֹ פּנִימָה, שׁלֹשִׁים וּשְׁתַּיִם נתִיבוֹת רֵאשִׁית תּרוּמָה, אַתְּ כּרוּב מִמְשַׁח זִיו אוֹרֶךָ:
בַּר יוֹחָאי, אוֹר מוּפלּא רום מַעְלָה, יָרֵאתָ מִלּהַבִּיט כִּי רַב לָהּ, תַּעֲלוּמָה ואַיִן קוֹרָא לָהּ, נַמְתָּ עַיִן לֹא תשׁוּרֶךָ:
בַּר יוֹחָאי, אַשְׁרֵי יוֹלַדְתֶּךָ, אַשְׁרֵי הָעָם הֵם לוֹמדֶיךָ, ואַשְׁרֵי הָעוֹמדִים עַל סוֹדֶךָ, לבוּשֵׁי חֹשֶׁן תֻּמֶּיךָ ואוּרֶיךָ:
בַּר יוֹחָאי, זכוּתוֹ יָגֵן עָלֵינוּ, ועַל כָּל יִשְׂרָאֵל אָחֵינוּ, שֶׁיָּבוֹא ויִגְאֲלֵנוּ בִּמְהֵרָה, ונֹאמַר אָמֵן:
בַּר יוֹחָאי, נִמְשַׁחְתָּ אַשְׁרֶיךָ, שֶׁמֶן שָׂשׂוֹן מֵחֲבֵרֶיךָ:
<b>כי אשמרה שבת</b>
<small><span style="color: gray;">מלים: רבי אברהם אבן עזרא זצ"ל.סימן: אברהם.</span></small>
כִּי אֶשְׁמְרָה שַׁבָּת אֵל יִשְׁמְרֵנִי. אוֹת הִיא לְעוֹלְמֵי עַד בֵּינוֹ וּבֵינִי:
אָסוּר מְצֹא חֵפֶץ לַעֲשׂוֹת דְּרָכִים. גַּם מִלְּדַבֵּר בּוֹ, דִּבְרֵי צְרָכִים. דִּבְרֵי סְחוֹרָה אוֹ דִבְרֵי מְלָכִים. אֶהְגֶּה בְתוֹרַת אֵל וּתְחַכְּמֵנִי:
בּוֹ אֶמְצְאָה תָמִיד נוֹחַ לְנַפְשִׁי. הִנֵּה לְדוֹר רִאשׁוֹן נָתַן קְדוֹשִׁי. מוֹפֵת בְּתֵת לֶחֶם מִשְׁנֶה בַשִׁשִּׁי. כָּכָה בְּכָל שִׁשִּׁי יַכְפִּיל מְזוֹנִי:
רָשַׁם בְּדָת הָאֵל חֹק אֶל סְגָנָיו. בּוֹ לַעֲרֹךְ לֶחֶם פָּנִים לְפָנָיו. עַל כֵּן לְהִתְעַנּוֹת בּוֹ עַל פִּי נְבוֹנָיו, אָסוּר לְבַד מִיּוֹם כִּפּוּר עֲוֹנִי:
הַיּוֹם מְכֻבָּד הוּא יוֹם תַּעֲנוּגִים, לֶחֶם וְיַיִן טוֹב בָּשָׂר וְדָגִים. הַשְּׁמֵחִים בּוֹ הֵם שִׂמְחָה מַשִּׂיגִים, כִּי יוֹם שְׂמָחוֹת הוּא וּתְשַׂמְּחֵנִי:
מֵחֵל מלָאכָה בוֹ סוֹפוֹ להַכְרִית. עַל כֵּן אֲכַבֵּס בּוֹ לִבִּי בּבוֹרִית. אֶתְפַּלּלָה אֶל אֵל עַרְבִית ושַׁחְרִית. מוּסָף וגם מִנְחָה הוּא יַעֲנֵנִי:
<b>דרור יקרא</b>
<small><span style="color: gray;">מלים: דונש בן לברט.סימן: דונש בכל בית.</span></small>
דְּרוֹר יִקְרָא לְבֵן עִם בַּת. וְיִנְצרְכֶם כְּמוֹ בָבַת. נְעִים שִׁמְכֶם וְלֹא יֻשְׁבַּת. שְׁבוּ נוּחוּ בְּיוֹם שַׁבָּת:
דְּרוֹשׁ נָוִי וְאוּלַמִּי. וְאוֹת יֶשַׁע עֲשֵׂה עִמִּי. נְטַע שׂוֹרֵק בְּתוֹךְ כַּרְמִי. שְׁעֵה שַׁוְעַת בְּנֵי עַמִּי:
דְּרוֹךְ פּוּרָה בְּתוֹךְ בּצְרָה. וְגַת בָּבֶל אֲשֶׁר גָּבְרָה. נְתוֹץ צָרַי בְּאַף עֶבְרָה. שְׁמַע קוֹלִי בְּיוֹם אֶקְרָא:
אֱלֹהִים תֵּן בְּמִדְבָּר הַר. הֲדַס שִׁטָּה בְּרוֹשׁ תִּדְהָר. וְלַמַּזְהִיר וְלַנִּזְהָר. שְׁלוֹמִים תֵּן כְּמֵי נָהָר:
הֲדוֹךְ קָמַי אֵל חַי קַנָּא. בְּמוֹג לֵבָב וּבִמְגִנָּה. וְנַרְחִיב פֶּה וּנְמַלְּאֶנָה. לְשׁוֹנֵנוּ לךָ רִנָּה:
דְּעֵה חָכְמָה לְנַפְשֶׁךָ. וְהִיא כֶתֶר לְרֹאשֶׁךָ. נְצוֹר מִצְוַת אֱלֹהֶיךָ. שְׁמוֹר שַׁבַּת קְדוֹשֶׁךָ:
<b>על אהבתך</b>
<small><span style="color: gray;">מלים: רבי יהודה הלוי זצ"ל.</span></small>
עַל אַהֲבָתֶךָ, אֶשְׁתֶּה גְבִיעִי. שָׁלוֹם לךָ שָׁלוֹם, יוֹם הַשְּׁבִיעִי.
שֵׁשֶׁת יְמֵי מַעְשֶׂה, לָךְ כַּעֲבָדִים. אִם אֶעֱבֹד בָּהֶם, אֶשְׂבַּע נְדוּדִים. כֻּלָּם בְּעֵינַי הֵם, יָמִים אֲחָדִים. מֵאַהֲבָתִי בָךְ יוֹם שַׁעֲשׁוּעִי: על אהבתך
אֵצֵא בְיוֹם רִאשׁוֹן, לַעְשׂוֹת מְלָאכָה. לַעְרֹךְ לְיוֹם שַׁבָּת, הַמַּעֲרָכָה. כִּי הָאֱלֹהִים, שָׁם שָׂם הַבְּרָכָה. אַתָּה לְבַד חֶלְקִי מִכּל יְגִיעִי: על אהבתך
מָאוֹר לְיוֹם קָדְשִׁי, מֵאוֹר קְדֹשִׁי. שֶׁמֶשׁ וְכוֹכָבִים, קִנְאוּ לְשִׁמְשִׁי. מַה לִּי לְיוֹם שֵׁנִי, אוֹ לַשְּׁלִישִׁי. יַסְתִּיר מְאוֹרֹתָיו יוֹם הָרְבִיעִי: על אהבתך
אֶשְׁמַע מְבַשֵּׂר טוֹב, מִיּוֹם חֲמִישִׁי. כִּי מָחֳרָת, יִהְיֶה נֹפֶשׁ לְנַפְשִׁי. בֹּקֶר לְעַבְדוּתִי, עֶרֶב לְחָפְשִׁי. קָרוּא אֱלֵי שֻׁלְחַן מַלְכִּי וְרוֹעִי: על אהבתך
אֶמְצָא בְיוֹם שִׁשִּׁי, נַפְשִׁי שְׂמֵחָה. כִּי קָרְבָה אֵלַי, עֵת הַמְּנוּחָה. אִם נָע וְנָד אֵלֵךְ, לִמְצֹא רְוָחָה. עֶרֶב וְאֶשְׁכַּח כּל נוֹדִי וְנוֹעִי: על אהבתך
מַה נָּעֲמָה לִי עֵת, בֵּין הַשְּׁמָשׁוֹת. לִרְאוֹת פְּנֵי שַׁבָּת, פָּנִים חֲדָשׁוֹת. בּוֹאוּ בְתַפּוּחִים, הַרְבּוּ אֲשִׁישׁוֹת. זֶה יוֹם מְנוּחִי זֶה דוֹדִי וְרֵעִי: על אהבתך
אָשִׁיר לךָ שַׁבָּת, שִׁירֵי יְדִידוֹת. גַּם יָאֲתָה לָךְ, כִּי אַתְּ יוֹם חֲמוּדוֹת. יוֹם תַּעֲנוּגִים, יוֹם שָׁלֹשׁ סְעוּדוֹת. תַּעֲנוּג לְשֻׁלְחָנִי תַּעֲנוּג יְצוּעִי: על אהבתך
עִמָּךְ מְאוֹר תּוֹרָה, עִמָּךְ נְהָרָה. תָּמִיד לְפָנֶיךָ, אֶל מוּל מְנוֹרָה. גַּם לַיְּהוּדִים, אַתְּ שִׂמְחָה וְאוֹרָה. אַתָּה כְלִיל רֹאשִׁי וּצְמִיד זְרוֹעִי: על אהבתך
<b>יום שבתון</b>
<small><span style="color: gray;">מלים: רבי יהודה הלוי זצ"ל.</span></small>
יוֹם שַׁבָּתוֹן אֵין לִשְׁכֹּחַ, זִכְרוֹ כְּרֵיחַ הַנִּיחֹחַ, יוֹנָה מָצְאָה בוֹ מָנוֹחַ, וְשָׁם יָנוּחוּ יְגִיעֵי כֹחַ:
הַיּוֹם נִכְבָּד לִבְנֵי אֱמוּנִים, זְהִירִים לְשָׁמְרוֹ אָבוֹת וּבָנִים, חָקוּק בִּשְׁנֵי לֻחוֹת אֲבָנִים, מֵרֹב אוֹנִים וְאַמִּיץ כֹּחַ: יונה
וּבָאוּ כֻלָּם בִּבְרִית יַחַד, נַעֲשֶׂה וְנִשְׁמַע אָמְרוּ כְּאֶחָד, וּפָתְחוּ וְעָנוּ יְהֹוָה אֶחָד, בָּרוּךְ הַנּוֹתֵן לַיָּעֵף כֹּחַ: יונה
דִּבֶּר בְּקָדְשׁוֹ בְּהַר הַמּוֹר, יוֹם הַשְּׁבִיעִי זָכוֹר וְשָׁמוֹר, וְכל פִּקּוּדָיו יַחַד לִגְמֹר, חַזֵּק מָתְנַיִם וְאַמֵּץ כֹּחַ. יונה
הָעָם אֲשֶׁר נָע כַּצֹּאן תָּעָה, יִזְכֹּר לְפקְדוֹ בְּרִית וּשְׁבוּעָה, לְבַל יַעֲבור בו מִקְרֵה רָעָה, כַּאֲשֶׁר נִשְׁבַּעְתָּ עַל מֵי נֹחַ. יונה
<b>מה ידידות</b>
מַה יְּדִידוּת מְנוּחָתֵךְ, אַתְּ שַׁבָּת הַמַּלְכָּה. בְּכֵן נָרוּץ לִקְרָאתֵךְ, בּוֹאִי כַלָּה נְסוּכָה. לְבוּשׁ בִּגְדֵי חֲמוּדוֹת, לְהַדְלִיק נֵר בִּבְרָכָה. וַתֵּכֶל כּל הָעֲבוֹדוֹת, לֹא תַעֲשׂוּ מְלָאכָה:
לְהִתְעַנֵּג בְּתַעֲנוּגִים בַּרְבּוּרִים וּשְׂלָו וְדָגִים:
מֵעֶרֶב מַזְמִינִים, כּל מִינֵי מַטְעַמִּים. מִבְּעוֹד יוֹם מוּכָנִים, תַּרְנְגוֹלִים מְפֻטָּמִים. וְלַעֲרוֹךְ כַּמָּה מִינִים, שְׁתוֹת יֵינוֹת מְבֻשָּׂמִים. וְתַפְנוּקֵי מַעֲדַנִּים, בְּכל שָׁלֹשׁ פְּעָמִים:
לְהִתְעַנֵּג בְּתַעֲנוּגִים בַּרְבּוּרִים וּשְׂלָו וְדָגִים:
נַחֲלַת יַעֲקֹב יִירַשׁ, בְּלִי מְצָרִים נַחֲלָה. וִיכַבְּדוּהוּ עָשִׁיר וָרָשׁ, וְתִזְכּוּ לִגְאֻלָּה. יוֹם שַׁבָּת אִם תִּשְׁמֹרוּ, וִהְיִיתֶם לִי סְגֻלָּה. שֵׁשֶׁת יָמִים תַּעֲבוֹדוּ, וּבַשְּׁבִיעִי נָגִילָה:
לְהִתְעַנֵּג בְּתַעֲנוּגִים בַּרְבּוּרִים וּשְׂלָו וְדָגִים:
חֲפָצֶיךָ אֲסוּרִים, וְגַם לַחֲשֹׁב חֶשְׁבּוֹנוֹת. הִרְהוּרִים מֻתָּרִים, וּלְשַׁדֵּךְ הַבָּנוֹת. וְתִינוֹק לְלַמְּדוֹ סֵפֶר, לַמְנַצֵּחַ בִּנְגִינוֹת. וְלַהֲגוֹת בְּאִמְרֵי שֶׁפֶר, בְּכל פִּנּוֹת וּמַחֲנוֹת:
לְהִתְעַנֵּג בְּתַעֲנוּגִים בַּרְבּוּרִים וּשְׂלָו וְדָגִים:
הִלּוּכְךָ יְהֵא בְנַחַת, עֹנֶג קְרָא לַשַּׁבָּת. וְהַשֵּׁנָה מְשֻׁבַּחַת, כְּדָת נֶפֶשׁ מְשִׁיבַת. בְּכֵן נַפְשִׁי לךָ עָרְגָה, וְלָנוּחַ בְּחִבַּת. כַּשּׁוֹשַׁנִּים סוּגָה, בּוֹ יָנוּחוּ בֵּן וּבַת:
לְהִתְעַנֵּג בְּתַעֲנוּגִים בַּרְבּוּרִים וּשְׂלָו וְדָגִים:
מֵעֵין עוֹלָם הַבָּא, יוֹם שַׁבַּת מְנוּחָה. כּל הַמִּתְעַנְּגִים בָּהּ, יִזְכּוּ לְרֹב שִׂמְחָה. מֵחֶבְלֵי מָשִׁיחַ, יֻצָּלוּ לִרְוָחָה. פְּדוּתֵנוּ תַּצְמִיחַ, וְנָס יָגוֹן וַאֲנָחָה:
לְהִתְעַנֵּג בְּתַעֲנוּגִים בַּרְבּוּרִים וּשְׂלָו וְדָגִים:
<b>יודוך רעיוני</b>
<small><span style="color: gray;">מלים: רבי ישראל נג'ארה זצ"ל.</span></small>
יוֹדוּךָ רַעְיוֹנַי יְהֹוָה רוֹעִי. בְּיוֹם שַׁבַּת קֹדֶשׁ יוֹם הַשְּׁבִיעִי:
יוֹם אֲשֶׁר כִּלִּיתָ, בּוֹ כּל מְלַאכְתֶּךָ. אוֹמַר כִּי שָׂרִיתָ, עַל כּל זוּלָתֶךָ. וּמַעֲשִׂים עָשִׂיתָ, אֵין לְבַלּוֹתֶךָ. לִי בֶן אֲמָתֶךָ, חִישׁ לְהַרְגִּיעִי:
שְׁבִיעִי בָּחַרְתָּ, מִכּל הַמִּנְיָנִים. וְאוֹתוֹ קִדַּשְׁתָּ, בְּשָׁבוּעוֹת וְשָׁנִים. חִישׁ אֲשֶׁר נָשָׂאתָ, לְגֶזַע אֱמוּנִים. וּפְדֵם מֵאֲסוֹנִים, אָרְחִי וְרִבְעִי:
רְצֵה בִמְנוּחָתִי, יוֹם זֶה יוֹם מְנוּחָה. וּבְיוֹם עֲבוֹדָתִי, הַמְצִא לִי הָרְוָחָה. וְהָכֵן לִשְׁבִיתָתִי, מַשְׂאֵת וַאֲרוּחָה. וְשָׂשׂוֹן וְשִׂמְחָה, יִהְיֶה שַׁעֲשׁוּעִי:
אֶל עוֹלָם שֶׁכֻּלּוֹ, שַׁבָּת תְּזַכֵּנִי. וְנֵרְךָ בְהִלּוֹ, שִׂים אוֹר בַּעֲדֵנִי. וְאֶל מִשְׁכַּן שִׁילֹה, תָּשׁוּב תַּעֲלֵנִי. מְהֵרָה עֲנֵנִי, אוֹרִי וְיִשְׁעִי:
<b>ברוך אל עליון</b>
<small><span style="color: gray;">סימן: ברוך חזק.</span></small>
בָּרוּךְ אֵל עֶלְיוֹן, אֲשֶׁר נָתַן מְנוּחָה. לְנַפְשֵׁנוּ פִּדְיוֹן, מִשֵּׁאת וַאֲנָחָה. וְהוּא יִדְרֹשׁ לְצִיּוֹן, עִיר הַנִּדָּחָה. עַד אָנָה תוּגְיוֹן, נֶפֶשׁ נֶאֱנָחָה. הַשּׁוֹמֵר שַׁבָּת, הַבֵּן עִם הַבַּת. לָאֵל יֵרָצוּ, כְּמִנְחָה עַל מַחֲבַת:
רוֹכֵב בָּעֲרָבוֹת, מֶלֶךְ עוֹלָמִים. אֶת עַמּוֹ לִשְׁבּוֹת, אִזֵּן בַּנְּעִימִים. בְּמַאֲכָלֵי עֲרֵבוֹת, בְּמִינֵי מַטְעַמִּים. בְּמַלְבּוּשֵׁי כָבוֹד, זֶבַח מִשְׁפָּחָה: השומר
וְאַשְׁרֵי כָל חוֹכֶה, לְתַשְׁלוּמֵי כֶפֶל. מֵאֵת כָּל סוֹכֶה, שׁוֹכֵן בָּעֲרָפֶל. נַחֲלָה לוֹ יִזְכֶּה, בָּהָר וּבַשָּׁפֶל. נַחֲלָה וּמְנוּחָה, כַּשֶּׁמֶשׁ לוֹ זָרְחָה: השומר
כּל שׁוֹמֵר שַׁבָּת, כַּדָּת מֵחַלְּלוֹ. הֵן הֶכְשֵׁר חִבַּת, קֹדֶשׁ גּוֹרָלוֹ. וְאִם יֵצֵא חוֹבַת, הַיּוֹם אַשְׁרֵי לוֹ. אֶל אֵל אָדוֹן מְחוֹלְלוֹ, מִנְחָה הִיא שְׁלוּחָה: השומר
חֶמְדַּת הַיָּמִים, קְרָאוֹ אֵלִי צוּר. וְאַשְׁרֵי לִתְמִימִים, אִם יִהְיֶה נָצוּר. כֶּתֶר הִלּוּמִים, עַל רֹאשָׁם יָצוּר. צוּר הָעוֹלָמִים, רוּחוֹ בָם נָחָה: השומר
זָכוֹר אֶת יוֹם הַשַּׁבָּת, לְקַדְּשׁוֹ. קַרְנוֹ כִּי גָבְהָה, נֵזֶר עַל רֹאשׁוֹ. עַל כֵּן יִתֵּן הָאָדָם, לְנַפְשׁוֹ. עֹנֶג וְגַם שִׂמְחָה, בָּהֶם לְמשְׁחָה: השומר
קֹדֶשׁ הִיא לָכֶם, שַׁבָּת הַמַּלְכָּה. אֶל תּוֹךְ בָּתֵּיכֶם, לְהָנִיחַ בְּרָכָה. בְּכל מוֹשְׁבוֹתֵיכֶם, לֹא תַעֲשׂוּ מְלָאכָה. בְּנֵיכֶם וּבְנוֹתֵיכֶם, עֶבֶד וְגַם שִׁפְחָה: השומר
<b>יום השבת</b>
יוֹם הַשַּׁבָּת אֵין כָּמוֹהוּ. בֵּרֲכוֹ אֱלֹהִים וַיְקַדְּשֵׁהוּ:
מִיּוֹם רִאשׁוֹן עַד יוֹם שִׁשִּׁי. לִקְרַאת שַׁבָּת נִכְסְפָה נַפְשִׁי. כִּי בַשַּׁבָּת אֵצֵא חָפְשִׁי. וְכִי יוֹם מְנוּחָה אֶקְרָאֵהוּ:
נָגִיל וְנִשְׂמַח כִּי טוֹב לְהוֹדוֹת. וּלְזַמֵּר עֶלְיוֹן עַל כּל אוֹדוֹת. כִּי הַשַּׁבָּת לָנוּ חֲמוּדוֹת. אִישׁ בַּעַר לֹא יְדָעֵהוּ:
צִוָּה לַעֲשׂוֹת שַׁבָּת כַּהֲלָכָה. אָז מִסִּינַי מִצְוָה עֲרוּכָה. גַּם הִיא לְשׁוֹמְרָהּ. כֶּתֶר מְלוּכָה. וְכָבוֹד וְהָדָר תְּעַטְּרֵהוּ:
וּמְאַהֲבֶיהָ חַיִּים יַאֲרִיכוּ. וְגַם טוֹעֲמֶיהָ חַיִּים זָכוּ. וּבִנְתִיב יוֹשֶׁר הֵמָּה יֵלֵכוּ. עֵדוֹתָיו בְּכלּ לֵב יִדְרְשׁוּהוּ:
רָצָה יְהֹוָה וּבָחַר בָּנוּ. וּמִכּל לָשׁוֹן הִבְדִּילָנוּ. וּקְדֻשַּׁת הַשַׁבָּת הִנְחִיל לָנוּ. כּל זֶרַע יַעֲקֹב כַּבְּדוּהוּ:
<b>צור משלו אכלנו</b>
<small><span style="color: gray;">פזמון לפני ברכת המזון</span></small>
צוּר מִשֶּׁלּוֹ אָכַלְנוּ, בָּרְכוּ אֱמוּנַי, שָׂבַעְנוּ והוֹתַרְנוּ, כִּדְבַר יְהֹוָה:
הַזָּן אֶת עוֹלָמוֹ, רוֹעֵנוּ אָבִינוּ, אָכַלְנוּ מִלַּחְמוֹ, וּמִיֵּינוֹ שָׁתִינוּ, עַל כֵּן נוֹדֶה לִשְׁמוֹ, וּנְהַלּלוֹ בּפִינוּ, אָמַרְנוּ ועָנִינוּ, אֵין קָדוֹשׁ כַּיהֹוָה:
בְּשִׁיר וְקוֹל תּוֹדָה, נְבָרֵךְ לֵאלֹהֵינוּ, עַל אֶרֶץ חֶמְדָּה טוֹבָה, שֶׁהִנְחִיל לַאֲבוֹתֵינוּ, וּמָזוֹן וְצֵדָה, הִשְׂבִּיעַ לְנַפְשֵׁנוּ, חַסְדּוֹ גָבַר עָלֵינוּ, וֶאֱמֶת יְהֹוָה:
רַחֵם בּחַסְדֶּךָ, עַל עַמְּךָ צוּרֵנוּ, עַל צִיּוֹן מִשְׁכַּן כּבוֹדֶךָ, זְבוּל בֵּית תִּפְאַרְתֵּנוּ, וּבֶן דָּוִד עַבְדֶּךָ, יָבֹא ויִגְאָלֵנוּ, רוּחַ אַפֵּנוּ מְשִׁיחַ יְהֹוָה:
יִבָּנֶה הַמִּקְדָּשׁ, עִיר צִיּוֹן תּמַלֵּא, וְשָׁם נָשִׁיר שִׁיר חָדָשׁ, וּבִרְנָנָה שָׁם נַעֲלֶה, הָרַחֲמָן הַנִּקְדָּשׁ, יִתְבָּרַךְ ויִתְעַלֶּה, עַל כּוֹס יַיִן מָלֵא, כְּבִרְכַּת יְהֹוָה: