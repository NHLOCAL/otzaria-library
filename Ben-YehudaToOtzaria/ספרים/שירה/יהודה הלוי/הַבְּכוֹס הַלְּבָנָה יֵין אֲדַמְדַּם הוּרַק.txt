<h1>[הַבְּכוֹס הַלְּבָנָה יֵין אֲדַמְדַּם הוּרַק]</h1>
יהודה הלוי
<p>ליצחק (אבו איברהים) בן מהאגר</p>
<blockquote><p>הַבְּכוֹס הַלְּבָנָה יֵין אֲדַמְדַּם הוּרַק</p><p>אוֹ בְתוֹךְ הַבָּרָד נֶאֱחַז הַבָּרָקכּוֹס כְּלִבְנַת סַפִּיר אָחֲזָה עֵינָיִם</p><p>וּכְכֶתֶם אוֹפִיר שִׁבְּצָה יָדָיִם</p><p>עַל יְמִין שַׂר מַחְפִּיר כּוֹכְבֵי שָׁמָיִםוַאֲנִי אָבִינָה בָּם הֲנִבְקַע שַׁחַק</p><p>אוֹ צְבָא רוֹם יָרַד לִנְשֹׁק יַד יִצְחָקהַגְּבִיר הַנֶּאֱצָל מֵאֲצִילֵי עוֹלָם</p><p>אֶל זְמָן יִתְנַצַּל אֶת עֲדִי מַהְלָלָם</p><p>כִּי בְאָמִיר מֵצַל הֶחֱלִיפוּ צִלָּםיַד זְמָן הֵכִינָה מַעֲלָה לֹא תֶעְתָּק</p><p>הָעֲדִי לֹא הוּרַד וַחֲלִי לֹא נִתָּקזֶה אֲמִיר הַתָּמָר רַב וְרָם מִנֹּעַר</p><p>מַהֲלָלוֹ מַאְמָר ישְׁבֵי כָל שָׁעַר</p><p>מַעֲרָב יִתְאַמָּר עַל שְׁמוֹ עִם שִׁנְעָרשֵׁם פְּאֵר שֵׁם בִּינָה שֵׁם לְכָל פָּה יִמְתַק</p><p>יָאֲתָה לִסְפָרַד אִם יְדַבֵּר עָתָקאִם לְנֵר מַעְרָכָה בַּקְּשׁוּ אֶת פָּנָיו</p><p>אִם לְנִיר מַמְלָכָה שַׁאֲלוּ רַעְיוֹנָיו</p><p>אוֹ לְהוֹן וּבְרָכָה יַחֲלוּ לַעְנָנָיוהַשְׂמְאִיל הֵימִינָה מֶה לְבָבְךָ חָשַׁק</p><p>אִם לְהַעְשִׁיר תֶּחְרַד אֶת שְׁתֵּי יָדָיו שַׁקאִם בְּכָל לֵב מַכְאוֹב לַחֲזוֹת הַר הַמֹּר</p><p>מִמְּקוֹרוֹ לִשְׁאֹב וּדְבָרוֹ לִשְׁמֹר</p><p>שֹׁאֲלִים בַּעְלַת אוֹב בַּעֲבוּרוֹ לֵאמֹרגאר שוש דבינה אד בינש באלחק</p><p>גארם כנד מברנאד מן חביבי אסחק.</p></blockquote>