<h1>ימי מסע הצלב הראשון וגזרת תתנ"ו</h1>
זאב יעבץ
<p>ימי שקט לישראל בגרמניא לפני מסע הצלב הראשון. ראשית מסעהצלב. מעשי הדמים, אכזריותם ונַבלותם של אנשי הצלב וקדושת השם וטהרתםוגבורתם של אבותינו בערי מיץ, טריר, שפַיֶר, ורמייזא, מגנצא, קולן,אַלֶנְדַר, מאֶרס, וקֶרפן. עלילות אנשי הצלב במדינת ביהם. הכליון החרוץליושבי ירושלם. קינות וזכרונות לשמד זה. ימי הספירה נקבעים לימי זכרון אבלזה. צדקת הקסר הנריך הרביעי השב מאיטליא וחסדיו לפליטי השמד. האנוסים בידיהאספסוף להתנצר חוזרים ליהדותם. לשון רש״י להם נחומים ומרפא. זריזות רש״יבתורה עם שבר רוחו וחליו. פטירתו ורום ערכו בעיני כל בני עמולדורותם.</p>
<h2 id="4865-4856">(4865–4856)</h2>
<p>עד שנת החמשים והשש למאה התשע וחמשים לא קשתה עוד עד מאדיד הגוים על ישראל בצרפת ובאשכנז. רודיגר בישוף עיר שפַיֶר,בעַבְּרו<a class="footnote" href="#fn:1" id="fnref:1" title="see footnote"><sup>1</sup></a> אל העיר הזאת את מגרש שפיר הישנההנחיל ליהודים מקום לבנין בתים (1084–4844), ויזכה את בוניהם ואת יושביהםבזכֻיות יתרות. ומלבד אשר מלאה יד בני ישראל לסחור בכל העיר ועל הנמל, היולהם בתים, גנים, שדות וכרמים. ואת יד ראשי הקהלה מלא הבישוף ההוא לשפוט אתבני עדתם בכל תקף ככל אשר ישפוט שר העיר את אנשי עירו הנוצרים. אף לא מחהבידם מקנות להם עבדים ומשכור להם משרתים נוצרים ומניקות נוצריות, אף כי רעהיה דבר זה בעיני האפיפיור גרֵגור השביעי. אף לא עכב ביד היהודים ממכורלנוצרים את בשר הבהמות הטרפות. ולמען הגן עליהם ממשובת האספסוף יִחד להםבתוך העיר מקום מוקף חומה אשר המה יגוֹנו עליה והמה יחזקו את בדקיה. ורשותנתנה להם לחגור חרב וכל נשק. ובעד הזכויות האלה ישקלו מדי שנה בשנה שלשהמנים זהב וחצי במשקל עיר שפיר. וחוקים כאלה נתנו גם לקהלות ישראל אשר בעריםאחרות. כי כה כתב הבישוף ההוא בכתב הדת אשר נתן לקהלה ההיא לאמר: “נתתיליהודים את החוקים הטובים האלה כמשפט כל עיר בגרמניא”. והקסר הינריך הרביעיאשר את הזכויות האלה, ויוסף עוד אחרות עליהן, כאשר שאל ממנו יהודה בןקלונימוס, דוד בן משולם ומשה בן יקותיאל ראשי הקהלה ההיא. ויאסור הקיסרההוא על הכמרים לאנוס את עבדי היהודים להתנצר וכל אשר יעבור על האסור ההואשנים עשר מנים ישקול לאוצר המלכות. ואם יתנצר איש יהודי ינתן לו מועד שלשתימים להנחם על מעשהו ולשוב אל עמו ואל עדתו. וכי לאיש ישראל משפט עם אישנוצרי ישביעו את הישראלי כדת משה. ובשפוט שופטי הנוצרים את איש ישראל, לאתמלא ידם להעבירו באש ובמים כדרך הנשפטים בימים ההם. את כתב הדת הזה חתםהקסר הנריך הרביעי לקהלת שפיר (1091–4851)<a class="footnote" href="#fn:2" id="fnref:2" title="see footnote"><sup>2</sup></a>.וברור הדבר כי משפטים אלה לא נתנו רק לקהלה הזאת לבדה כי גם ליתר הקהלותנתנו הנחות כאלה. ובכן לא היה עול המלכות כבד על ישראל מנשוא בימיםההם.</p>
<p>אך מן החוץ התרגשה צרה גדולה לבא על אבותינו יושבי אשכנז. נזיר קתולי ושמו פטר איש אמיֶנס<a class="footnote" href="#fn:3" id="fnref:3" title="see footnote"><sup>3</sup></a> אשר בצרפת שב מירושלים ויספר באזני האפיפיור אוּרבן השני<a class="footnote" href="#fn:4" id="fnref:4" title="see footnote"><sup>4</sup></a> אתהתלאות המוצאות את הקתולים העולים להשתחות על קבר משיחם למן היום אשר לכדוהתֻּרכים את הארץ. ויחזק האפיפיור את יד פטר לסובב בכל גבול הקתוליםולהזעיק את כל העם מקצה למלחמה על התֻּרכים. ויעבור פטר, איש דל בשר עוטהבלואי סחבות וחגור חבל במתניו, את כל ארץ איטליא ואת כל דרום צרפת ויאזרזיקות גם בלב השרים והכמרים וגם כל דלת העם. ויוָּעדו עם רב אל האפיפיוראשר בא אל גיא קלרמונט<a class="footnote" href="#fn:5" id="fnref:5" title="see footnote"><sup>5</sup></a> אשר בנגב צרפת. ויצוהאפיפיור ויתפרו כל היוצאים למלחמה צלב אדום על שכמם הימנית. על כן יאמרלגדודים האלה אנשי הצלב. ויעבר האפיפיור קול בכל הארצות לאמר: כל הנפש אשרתשים את פניה ירושלמה למלחמה ונקתה מכל עונה. – ויתגודד עם רב מן האספסוףויבאו נער וזקן, טף ונשים, ערב רב מאד. וילוו גם הם על, המחנה הכבד העולהארצה הקדם. וישישו החטאים האלה למצוא מקום להתם את חטאותיהם אשר חטאו כלימיהם. והאלופים<a class="footnote" href="#fn:6" id="fnref:6" title="see footnote"><sup>6</sup></a> אנשי הזרוע שמחו לקראת הבזההרבה הנשקפת להם בערי הקדם המלאות כל טוב. ודלות העם, בני הכפרים, אשר היועבדים כה רפים לאחיהם בני עמם השרים הרודים בהם בפרך, מהרו אל הגדוד למעןפרוק מעל צואריהם עול עבדותם.­</p>
<p>ויקומו אנשי הצלב ופטר איש אמינס וגוטשלק הכמר בראשם ויחלוללכת למסעיהם, ויהיו בוזזים גם את בתי הנוצרים גם את בתי היהודים, מבליהבדל עוד את היהודים לרעה מיתר יושבי הארץ. אולם בבוא אחריהם האספסוףהגדול, המון ריקים ופוחזים, אשר קאה בעת ההיא ארץ צרפת, אנגל, לותרינגופלַנדר, אז החלה המשִׁסה וההרגה בכל מושבות בני ישראל. כי נזיר נוצריהוציא קול, כי נמצאה מגלה על קבר משיחם, אשר תצוה להשמיד את כל היהודים,אשר לא יקבלו עליהם את עול דתו. וייטב הדבר בעיני הריקים ויקראו איש אלאחיו לאמר: הנה אנחנו הולכים להציל את קבר משיחנו מיד חורפיו, ועתה נקומהנא ראשונה ונכריתה מקרבנו את הכופרים בני ישראל, אשר בתוכנו הם יושבים. –ויעבירו קול לאמר: כל האיש מבני ישראל אשר לא יעזוב את דת אבותיו ומת. אךבאנשי צרפת לא יכלו להפיק את כל זממם, כי אך החל החלו לקצות ביהודים,ויתיצבו השרים והכהנים בפניהם ביד חזקה. אך בעיר רוין<a class="footnote" href="#fn:7" id="fnref:7" title="see footnote"><sup>7</sup></a> באנגליא סחבו את בני ישראל אל הכנישה<a class="footnote" href="#fn:8" id="fnref:8" title="see footnote"><sup>8</sup></a>. וישימו את צורי חרבותם על לבם ויקראו מותו או התנצרו. גם בעירמיץ<a class="footnote" href="#fn:9" id="fnref:9" title="see footnote"><sup>9</sup></a> הציקו לבני ישראל. אולם כל הרעה כלתה אלאבותינו יושבי אשכנז. השמועה הראשונה כי אנשי הדמים הולכים וקרבים הגיע אלהעיר הגרמנית טריביש, אשר יאמר לה כיום טריר, ותשמנה נשים ונערות מבנותישראל אבנים בצואריהן ותקפוצנה ותטמענה במי הנהר למען הצל את נפשותיהןהטהורות מיד הטמאים. ואסתר בת חזקיה ראש הכנסת היתה להן למופת במעשה הגבורההזאת. וישימו ראשי הקהל את פניהם אל הבישוף אֶגטבֶרט להציל אותם מרעתם.וישב העריץ החנף את פניהם במוסר הבלים אכזרי מאד. אך ככל אשר קדשו נשיישראל הטהורות בעיר ההיא את שם אלהיהן ועמן, ככה התעיבו ראשיה להתפתות אלהאיש מיכה הגדול בהם, לשמוע בקול הבישוף ולעזוב את דת אבותם. אולם כלם נפתואל מיכה מפחד מות. וכאשר היתה אחרי כן הרוחה, מהרו לשוב אל דתם, לבד מןמיכה המסית, אשר המיר את דתו לצמיתות. ויהי שם מיכה זה לחרפה ולקללה בעמוולשם קלון לכל מומר עוזב את תורת ישראל. הנבלה הזאת היתה האחת בימי הנסיוןההם, אשר בכל הרעה אשר מצאה את אבותינו, לא יצאה עוד תפארת ישראל כנגה,כאשר יצאה בעת ההיא.</p>
<p>כשמוע אנשי שפַיר את שמע האספסוף המתגלגל כשואה “תפשואֻמנות אבותם”, וירבו “תפלה צדקה ותשובה”. ויצומו שלשה ימים לילה ויום.ויהי בבוא אנשי הדמים העירה ביום השבת בשמונה לחדש אייר, ותשלח אשה חסידהיד בנפשה לבלתי נפול ביד מרעים<a class="footnote" href="#fn:10" id="fnref:10" title="see footnote"><sup>10</sup></a>. והנבלים תפשו"עשר נפשות מבחירי אנשי הקהלה ויסחבום אל הכנישה. ולא אבו הקדושים לשמועאליהם ויהרגו הטמאים אותם עד אחד<a class="footnote" href="#fn:11" id="fnref:11" title="see footnote"><sup>11</sup></a>.</p>
<p>“ואקונן מר על הרוגי אשפירה<a class="footnote" href="#fn:12" id="fnref:12" title="see footnote"><sup>12</sup></a> בשמונה בו ביום מרגוע הֻקרה… גבורי כח עושי דברו למַהרהוכֹהנַי ועלָמַי גועו כֻלם עשרה”<a class="footnote" href="#fn:13" id="fnref:13" title="see footnote"><sup>13</sup></a>. אולםהבישוף, קר הרוח יוהנסֶן לא נתן לנבלים לבצע את כל מזימתם. ויתיצב בפניהםואחדים מהם נהרגו ביד אנשיו. וימלט רבים מהם אל היכלו ורבים אל היכל הקסר.והיהודים אשר לא נאספו שמה התיצבו לפני אויביהם וישיבו מכה אלחיקם<a class="footnote" href="#fn:14" id="fnref:14" title="see footnote"><sup>14</sup></a>.</p>
<p>ובשבעה ועשרים לחדש אייר פשטו אנשי הצלב על עיר וַרמיזא.ויחישו אנשים מבני ישראל מפלט להם אל היכל הבישוף אלברַנדוס, אשר לבו לאהיה טוב להם כלבב יוהנסֶן. אבל בכל זאת לא אמר להשחיתם. ואולי קִוָה להטותעוד את לבם אל דתו. והנשארים לא יצאו מבתיהם. ויקומו האכזרים על הנשאריםהאלה ויהרגום, ויהרסו את בתיהם, וישימו את ספרי התורה למרמס ויתעללו בם,וינצרו את אנשים רבים על כרחם. ויתחזקו בני ישראל “וישחטו איש את רעהו,ואיש את קרובו, איש [את] בניו, חתנים וכלות, ונשים רחמניות שחטו אתילדיהן”, ויקראו בקול גדול “ה' אחד” וימותו<a class="footnote" href="#fn:15" id="fnref:15" title="see footnote"><sup>15</sup></a>.ובאחד לחדש סיון הוסיפו אנשי הצלב כח ויקרבו אל שערי היכל הבישוף. וַיַגֵדברנדוס לבני ישראל כי לא יוכל להיות עוד למעוז לראשם בלתי אם ישמעו אליולהמיר את דתם. ויענו אותו האנשים כי מקץ שעה קטנה ישיבו אותו דבר. ויהיבשובו מקץ השעה וימצאו את כלם מתגוללים בדמם<a class="footnote" href="#fn:16" id="fnref:16" title="see footnote"><sup>16</sup></a>.כי בחרו למות איש בחרב אחיו מהתכחש לאלהי אבותיהם או מנפול ביד בני עולה.כשמוע חבר המרצחים את הדבר וישתוללו וישתגעו ויפלו על בני ישראל הנשאריםויהרגו את כל הבא בידם. ויתחזקו אבותינו הקדושים, ובהיות היום ההוא ראשהחדש קראו את ההלל בקול רנה וימותו לפני ה'. וימותו בשני הימים ההם, בשלשהועשרים לחדש איר ובאחד לחדש סיון, שמונה מאות נפשות נקיותוטהורות<a class="footnote" href="#fn:17" id="fnref:17" title="see footnote"><sup>17</sup></a> ביד הטמאים הנתעבים הנאלחים אנשי הנבלה והתועבה, וחכמי ורמַיְזָא הגאונים בתוך החללים<a class="footnote" href="#fn:18" id="fnref:18" title="see footnote"><sup>18</sup></a>.</p>
<p>"קהל ורמיזא בחונה ובחירה, גאוני ארץ ונקיי טהרה, פעמיםקדשו שם המיֻחד במורא, בעשרים ושלשה לחדש זיו לטהרה; ובחדש השלישי בקריאתהלל לשוררה, השלימו נפשם באהבה קשורה<a class="footnote" href="#fn:19" id="fnref:19" title="see footnote"><sup>19</sup></a>.</p>
<p>ובראש החדש ביום ההֶרג הובא נער גבור חיל מן הבחורים, ושמושמחה הכהן, אל הכנישה. ויהי בבואו שמה וַיוצֵא חרב מתחת לבגדיו וינקֵםויהרוג שר אחד מקרובי הבישוף. ויפלו עליו אנשי הצלב ויקרעוהו לגזרים, ובניעמו התהללו בו, ויקראו על חלל ידו ועל מעשה הנער הגבור: “כן יאבדו כלאויביך ה' ואוהביו כצאת השמש בגבורתו”<a class="footnote" href="#fn:20" id="fnref:20" title="see footnote"><sup>20</sup></a>.</p>
<p>ובשלשה לחדש סיון באו אנשי הצלב עירה מַגֶנְצָא, ובראשםהגרף אֵימְרִיק [או אמיכא] לבית טַיְנִינְגֵן, שאר קרוב לרותַרדהארכיבישוף<a class="footnote" href="#fn:21" id="fnref:21" title="see footnote"><sup>21</sup></a>. והגרף לינינגן איש דמים ואוהבבצע. ויסת בסתר את הארכיבישוף לגנוב את לבב עשירי ישראל אשר במגנצא ולאסוףאותם ואת אוצרותיהם אל היכלו למען הסגר אותם אחרי כן אל ידו ואל יד גדודיולהמיתם ולחלוק עמו אחרי כן את האוצרות חלק כחלק. ויעש הארכיבישוף כן. וידברעל לב העשירים למלט את נפשם. וישמעו אליו, ויקחו את נפשות ביתם ואתאוצרותיהם ויבאו אל היכלו<a class="footnote" href="#fn:22" id="fnref:22" title="see footnote"><sup>22</sup></a>. בכל זאת לא שתוהנמלטים שקר בנפשם ולא שתו את רותרד, את כבודו ואת ישרתו מעוזם, ויכינו אתלבם אל ה' למות על קדושת שמו<a class="footnote" href="#fn:23" id="fnref:23" title="see footnote"><sup>23</sup></a>. ויהי בבקרויַּסע לינינגן את מחנהו אל פני היכל רותרד, ויתדפקו על דלתות שעריו ברעשורֹגז. ויצו הארכיבישוף לאנשיו להתיצב בפניהם בקשתותיהם וחניתותיהם, ולאאבו לשלוח יד באחיהם אנשי הצלב<a class="footnote" href="#fn:24" id="fnref:24" title="see footnote"><sup>24</sup></a>. ויפרצו אנשיהדמים את השערים, ויפשטו על הנמלטים ויהרגום עד אחד, ואיש מהם לא אבה להצילאת נפשו במשאות שוא ולהתכחש לאלהי אבותיהם<a class="footnote" href="#fn:25" id="fnref:25" title="see footnote"><sup>25</sup></a>.ואנשים יראי אלהים היו בעיר אשר לא אבו לבקש מנוס בבית הארכיבישוף, ויתקדשוקדש ויתעטפו בטליתותיהם, “כי באהבה קבלו עליהם דין שמים”, ולא עזבו אתמקומם עד בוא עליהם הנבלים ויהרגום. ורוח גבורה עברה על נשי ישראל הטהורותותשחטנה את בניהן ואת בנותיהן לבלתי תת לטמאים אנשי התועבה להתעלל בהם,ואחרי כן שלחו יד בנפשן, וכה עשו גם האנשים לנשיהם ולזרעם. ויהי מספרהחללים הקדושים ביום ההוא במגנצא אלף ושלש מאות<a class="footnote" href="#fn:26" id="fnref:26" title="see footnote"><sup>26</sup></a>. וששים נפש אשר נמלטו אל בית אוצר, ומשם הוליך אותם הארכיבישוףאל כפרי רינגוא<a class="footnote" href="#fn:27" id="fnref:27" title="see footnote"><sup>27</sup></a> למען הסתירן, התגודדו גם עליהן המרצחים וישמידו את כֻּלן<a class="footnote" href="#fn:28" id="fnref:28" title="see footnote"><sup>28</sup></a>. בתוך החללים היו גםהחכמים והטהורים הנקובים עד היום בפי עמם בשם “חסידימגנצא”<a class="footnote" href="#fn:29" id="fnref:29" title="see footnote"><sup>29</sup></a>. גם בתי המדרש המקודשים אשר בהם הורומורי ישראל ומאוריו רבנו גרשום ורבנו אליהו הזקן, ר' שמעון בר' יצחק ורבנויצחק בן יהודה וחבריהם ותלמידיהם נהרסו ביום עֶברה ההוא. ויקוננו ישראללדורותם על הטבח ההוא ועל החרבן ההוא:</p>
<p>– – ועל אדירי קהל מגנצא ההדורה, מנשרים קלו, מאריותלהתגברה, השלימו נפשם על יחוד שם הנורא, ועליהם זעקת שבראעוררה<a class="footnote" href="#fn:30" id="fnref:30" title="see footnote"><sup>30</sup></a> – – ועל חרבות מעט מקדשי ומדרשי התורה.</p>
<p>בחדש השלישי בשלישי נוסף לדאבון ומארה<a class="footnote" href="#fn:31" id="fnref:31" title="see footnote"><sup>31</sup></a>.</p>
<p>כל חטופי תורה / דורשי מצוה ברה / יראת ה' טהורה / ליום מצות הגבלה<a class="footnote" href="#fn:32" id="fnref:32" title="see footnote"><sup>32</sup></a> / הצבהו בני הקהלה / מנורת זהב כֻּלה<a class="footnote" href="#fn:33" id="fnref:33" title="see footnote"><sup>33</sup></a>.</p>
<p>ובערב חג השבועות שחט ראש העדה יצחק בן דוד את שתי בנותיווישרוף את ביתו. ומשם הלך הוא ואוריה רעהו אל בית הכנסת ויציתו אותו באש,וישבו לפני ארון הקדש, וימותו שם לפני ה'<a class="footnote" href="#fn:34" id="fnref:34" title="see footnote"><sup>34</sup></a>.</p>
<p>אין זאת כי ארבע נפשות לא עמד לבן במות כל העדה ביד אנשיהבליעל ולא התיצבו בפניהם בהזותם עליהן את מימיהם, ואחרי כן נחמו עלרפיונן, וימותו מות גבורים על קדושת שם אלהי ישראל, ותצא אש מבית הכנסתותאכל את חצי בתי העיר.</p>
<p>ביום ההוא בערב חג השבועות באה השמועה אל קהלת קולן, היא Coloniaהנקראה כיום Köln, העתיקה בכל קהלות ישראל באשכנז, כי מחנה אויביהם הולך וקרב ויהפך להם חגם ליגון.</p>
<p>“סמוך לחג השבועות קרָאוני רבות ורעות בישראל בפרוע פרעות”<a class="footnote" href="#fn:35" id="fnref:35" title="see footnote"><sup>35</sup></a>. בכל זאת מהרו אל הבישוף איש חסד הרמןהשלישי ואל האזרחים הנוצרים, ויחלו את פניהם להחיש להם מפלט, ויהמו רחמיאזרחי קולן הנדיבים ויאספו אותם אל בתיהם<a class="footnote" href="#fn:36" id="fnref:36" title="see footnote"><sup>36</sup></a>.ובבוא ממחרת חיל בֶּלע אל בתי ישראל מצאו אותם ריקים, ויכלו את חמתם בעציםובאבנים ויהרסו את הבתים. ביום ההוא התחולל רעש קטן אשר הרגיז מעט את אדמתהעיר. אך תחת קחת מוסר למנוע חרבם מדמי נקיים השתגעו הפראים עוד יותר,באמרם כי זהו האות כי מעשי אכזריותם רצוים<a class="footnote" href="#fn:37" id="fnref:37" title="see footnote"><sup>37</sup></a>.וימצאו איש חסיד, ושמו מר יצחק, ויחזיקו בו ויסחבוהו אל הכנישה להמיר אתדתו. ויהי בגשת אליו הכמר וירק בו והפיל אשר בידו. ויפלו עליו ויהרגוהוכרגע. וגם אשה יראת אלהים אחת תפשו ויהרוגו. ויתר בני הקהלה נצלו ביום ההואכי אנשי העיר, אנשי לב נדיב, סככו עליהם בשומם את בתיהם למנוס ולמקלט להם.ויחר אף האספסוף מאד על הטרף אשר לֻקח מבין שִניהם, ויפרצו הטמאים אל בתיהכנסת, ויוציאו את ספרי התורה ויקרעום, ויתעללו בתורת ה' בעצם יוםהנתנה<a class="footnote" href="#fn:38" id="fnref:38" title="see footnote"><sup>38</sup></a> וישרפוה באש.­</p>
<p>וביום נתינתה כמו כן אז חזרה / עלתה לה' למרום למקום מדורה/ עם תיקה ונרתקה והדורשה והחוקרה / לומדיה ושוניה באישון כמובאורה<a class="footnote" href="#fn:39" id="fnref:39" title="see footnote"><sup>39</sup></a>./</p>
<p>מקץ ארבעה ימים לשבת היהודים בבית האזרחים בעיר קולן בעשורלחדש העביר אותם הבישוף הרחמן אל הכפרים והערים אשר היו לו וישבו שם עדהיום השני לחדש תמוז. אז נודע מקומם לאנשי הצלב, ויבאו שמה ויהרגו את כלהיהודים אשר הניס הבישוף אל כפר מיס “ויקדש מר שמואל בן אשר את השם לעיניהשמש וגם שני בניו אשר עמו”. וממחרת היום ההוא באו אל עירוֶולינגהוֹפֶן<a class="footnote" href="#fn:40" id="fnref:40" title="see footnote"><sup>40</sup></a> ויהרגו את כל פליטי קולן אשרנמלטו שמה. ואיש נכבד, ושמו מר לוי בן שמואל, ואשתו ובניו וכל אנשי ביתוואשה כבודה, מרת רחל הזקנה אשת רבי שלמה הכהן, וכל הנפש הבאה ברגליהם“אנשים, נשים, וטף, חתנים וכלות, זקנים וזקנות” יצאו אל אגמי המים אשרסביבות העיר, ויעבירו את המאכלת על צוארם וישפכו את דמם אל תוךהמים<a class="footnote" href="#fn:41" id="fnref:41" title="see footnote"><sup>41</sup></a>. “וחסיד אחד זקן, ורבנו שמואל שמו, ולובן אחד בחור נאה ומראהו כלבנון” באו אל תוך המים ויפשוט הבן את צוארו אלאביו, וישחט את בנו יחידו ויברך את הברכה<a class="footnote" href="#fn:42" id="fnref:42" title="see footnote"><sup>42</sup></a>,והבן ענה אמן, וכל הנצבים שם קראו למראה העקדה הזאת “שמע ישראל” בקול גדולוימותו כלם יחדו. אחרי כן נתן החסיד הזקן את חרבו אל בחור אחד, שמו מנחם,ויאמר לו: “אנא מנחם הגבור, קח חרבי ושחט אותי על בני החסיד”, ויעש לו כן,ויפול האב מת על בנו המת<a class="footnote" href="#fn:43" id="fnref:43" title="see footnote"><sup>43</sup></a>.</p>
<p>וברביעי לחדש תמוז עברה כוס החמה על הנמלטים אל עיר אֵלדֶנַר<a class="footnote" href="#fn:44" id="fnref:44" title="see footnote"><sup>44</sup></a>, ויעשו להם אנשי התועבה כאשר עשו לכלאחיהם. ואיש אחד, ושמו יצחק הלוי, אשר עיפה נפשו אל המכאובים אשר חִלו בוהמרצחים ובתמהון לבו הזו עליו את מימיהם, הוחיל עד אשר נרפא מן המכות אשרהכוהו, וילך אל עיר קולן, ויפקוד את ביתו, ויקפוץ אל נהר הרַיִן ויטבעוימת. בשמוע הנמלטים אל כפר אלדנר כי המרצחים באים עליהם ויתאספו אל מקוםאחד, ויסגרו את הדלתות בעדם, ויבחרו מתוכם חמשה אנשים אמיצי לב אשר לקחו אתנפשותם, ואחרי כן עברו חמשתם איש בחרב אחיו. ופֶטֶר בן יועץ, אשר נותרבאחרונה, עלה על ראש המגדל ויקפוץ שם ארצה וימת<a class="footnote" href="#fn:45" id="fnref:45" title="see footnote"><sup>45</sup></a>. ויהי כי לא מצאו שם עוד אנשי הבליעל נפש עברית לרצוח ויסעו משםעיר קונטן<a class="footnote" href="#fn:46" id="fnref:46" title="see footnote"><sup>46</sup></a> (?), ויבאו שם בערב שבת עת אשר קדשובני ישראל את השבת על היין. ואיש יהודי מצרפת היה שם. וילמד את אחיו אנשיאשכנז להכין להם קברים, ויהי בבוא עליהם האויב וימהרו אל הקברים, וישלחו שםיד בנפשם, ותהי קבורתם ומיתתם במקום אחד<a class="footnote" href="#fn:47" id="fnref:47" title="see footnote"><sup>47</sup></a>.</p>
<p>ולפליטי קולן אשר נמלטו לעיר מֶארס<a class="footnote" href="#fn:48" id="fnref:48" title="see footnote"><sup>48</sup></a> הבטיח שר העיר להיות להם למחסה, כי בצורה היתה העיר. אך בהגיע שםגדודי האספסוף בשבעה לחדש בקש אותם להוחיל מעט, ויצא אל היהודים וידבר אללבם כי יתנצרו, כי להיות עליהם סתרה תקצר ידו, ויענוהו כי מות ימותו ובדתםלא יבגודו. ויצו לאסור אותם בחבלים ולסגרם אחד אחד בכלא למען אשר לא יוכלולמות איש בחרב אחיו, ואחרי כן הסגיר אותם אל המרצחים אשר הוציאום אל מחוץלעיר וימיתו את מרביתם ואת שאריתם נִצֵרוּ. ושתי נשים עבריות היו בעיר,האחת חולה והאחת יולדת, ונערה אחת יפה מאד ותמתנה אשה את רעותה ואת העוללהשליכו בערשו מעל לחומה וימת. ממחרת היום ההוא בשמונה לחדש תמוז שתו פליטיקילן אשר בעיר קֶרפֶן<a class="footnote" href="#fn:49" id="fnref:49" title="see footnote"><sup>49</sup></a> את כוס חמת ה' מיד אנשיהדמים אנשי הבליעל. ותעבורנה בשני החדשים האלה, מיום השמיני לחדש איר עדיום השמיני לחדש תמוז, כשנים עשר אלף נפשות טהורות מישראל בגלילות הרין בידהנבזים והמגואלים אשר תגעל כל נפש לנגוע בהם, ביד חַיתו אדם אלה ביד הבעירהנבער אשר דמים בפיו ושקוצים בין שניו.</p>
<p>החזון הנורא הזה, חזון מעשה הדמים אשר עוֹלַל בארץ הגרמניםביר בני עולה לעם אשר משמרת תורת אלהיו היא כל חטאתו יהיה לאות לדורותיולהבדיל בין עריצי הגוים ובין חללי ישראל בימי תקוף שלטון הכהונה הקתולית.אלה מזה היו בוערים בעם הולכי חשכים אשר הפקידו את דרכם וגורלם ביד שנישעירי עזים ואוז אחד בהאמינם כי רוח אלהים נחה על האוז ועל העזים ללכתלפניהם לנחותם בדרך ירושלים, ואלה מזה אשר נהרגו בידי זֻלוּת לבני האדם ההםהיו אנשים אשר נשאם לבם בחכמת תורת האלהים:</p>
<p>הוֹגי מלחמות ספר / נשף וָצֶפֶר / חֵיק אִמְרֵי שֶפֶר.</p>
<p>אלה מזה צמאו כזאבי ערב לדם חללים ובדמי נקיים אשר שפכוידיהם הטמאות אמרו להטהר מכל חטאותיהם אשר חטאו ומכל תועבותיהם אשר התעיבוחָטוֹא והתעב כל ימיהם, ואלה מזה הנאהבים והנעימים בחייהם ששו למצוא מקוםלקדש את שם אלהי האמת, את שם אלהי ישראל בדמי נפשם, ולא בדמי אחרים “כיכאשר יגיל המוצא שלל רב היו ששים ושמחים לעבוד לאלהים ולקדש שמו”. ולא רקהאנשים והנשים אשר כבר שבעו ימים שבעו חיים לבדם “נתאוו לקדש שם בוראם”,כי אם גם בני הנעורים ובנות העלומים, מלאי חמדת החיים אשר התרפקו על מחמדילבם אשר בחרו, הערו בשמחה את נפשם על מזבח אלהי אבותיהם. “עלצו הבנות,כנוסות וארוסות, לאִבְחַת חרב לקרם דצות וששות”. “ובחורים עלי תולעאמונים, והכלות לבושות שנים מעולפות בזרועות חתנים, מנותחות בחרב וכידונים”, “יחד לטבח הובלו, כטלאים וגדיים בנות מחֻטבות משֻבצות בעדי עדיים, גמולימחלב עתיקי משדים”. בתולות היפות וילדים הרכים בספריהם נכרכים ולטבחנמשכים". ואמת הדבר אשר ספר ר' אליעזר בן נתן סופר הזכרונות כי גם “הנשיםחגרו בעוז מתניהן” ותהיינה לרוח גבורה גם לרעותיהן גם לבעליהן ולבניהן למותמות גבורים על קדושת תורתם וכבוד עמם ולבלתי התרפס לגוי נבל ונבזה. וכהיספר המשורר על אחת הנשים העבריות ועל מעשה גבורתה: “נות בית היפה, בתולתבת יהודה, צוארה פשטה ומאכלת חִדדה, עין ראתה ותעידה”. אלה היו “זבחיישראל, שלמים ועולות: חתנים וכלות; תודות ובלילות: בחורים ובתולות”.</p>
<p>ועין סופרינו משוררי הקדש לא טחה מראות את הגדולה והגבורהההיא הנשקפת מתוך החשכה וההרגה, אשר הדיחו אנשי האון על בת יעקב וירגיזושמים בצעקתם:</p>
<blockquote><p>"הילילו שמים וזעקי אדמה, אראלים צאו וצעקו מרה!</p></blockquote>
<blockquote><p>מי ישמע ולא ידמע? הבן נשחט והאב קורא את שמע!"</p></blockquote>
<p>ועל המון חללי אבותינו אשר נפלו ביום עֶברה, אשר כתב עליהםסופר זכרונות דברי הימים ההם “אלף עקדות ביום אחד”, קרא המשורר המקונן:</p>
<blockquote><p>"אלה המזבחות זכור, ואלה העקדות ראה ".</p></blockquote>
<p>מני אז מרה נפש ישראל יושבי אשכנז, ומשורריהם הנעלים לאיכלו לדכא את רוחם בפיוטיהם ויבטאו בחמת רוחם דברים מרים על צורריהם החנפיםבדם ועל הדברים אשר בשמם שפכו את הדם הנקי (אך בכל זאת לא שכחו גדוליהדורות ההם כי ברית אהבת עולם לה' אלהי עולם, וכי עוד יהיה למשוש דור ודור.ועל כן היה כמעט לחוק להקדים את שירי העוז לשירי הנֶהי בשבתות איר וסיוןחדשי הגזרה). ובענות צדקם לא רצו גדולי הדור לקבוע יום צום ואבל לזכר השמדהנורא ההוא, ולא מלאו את ידי העם לקונן עליו בלתי אם בתשעה באב, יום האבלעל שני החרבנות. אך ברבות הימים החל העם לעשות זכר לאבל ההרגה באשכנז,בימי הספירה. גם בעדת ישראל בעיר רֵגֶנסבורג חלו ידי בעלי הצלב המשחיתים.וגם בעברם דרך ארץ ביהם שלחו את ידם ביהודים לרעה. והנגיד המושל ברַציסלַבהשני, המושל אשר יצא למלחמה, איננו בארץ לעצור במשובתם ביד חזקה, ולדברימוסר הבישוף הישר קוסמַס לא שתו לב ולא הטו אזן. ובאין איש תקיף להתיצבבפניהם מלאו את ידם לסחוב את היהודים אל הכנישות לנצר אותם ולהמית את כלהממרה את פיהם בחרב.</p>
<p>ולא ארכו הימים ותבוא השמועה אל גרמניא כי אחרית מאתיםהאלף אנשי הצלב אשר נסעו לדגל אֵמֶריק והֶרמן היתה להכרית כי את כלם אכלהחרב ההֻנגרים, אשר לא נתנו לאספסוף הזה לעבור את ארצם ורק שרידי מתי מספרשבו אל ארצם רעבים וצמאים, יחפים וחשופי שת, ויחשבו מרבית אזרחי הארץ אתמפלתם כגמול אלהים על זדונם ועל מעללי רשעתם ואכזריותם אשר עוללו הבזויםהאלה ביהודים, כי כל אנשי הלב בקרב הנוצרים בזו אותם ואת מעלליהם. על כןגננו נכבדיהם גם גנון על היהודים אשר מצאה ידם ובשמעם את אחרית הפוחזיםהצדיקו עליהם את הדין.</p>
<p>עד כה וכה שב הקיסר הגרמני הנריך הרביעי מאיטליא וירא אתהעלילות אשר עוללו בעלי הצלב ביהודים וינאץ ויחר אפו מאד, ויתר ליהודיםהמומרים על כרחם לשוב אל דתם, ולא שעה אל מחאת האפיפיור אשר הוכיחו עלפניו. וימהרו האנוסים ההם להשליך מעל פניהם את המסוה הנתעב. ויהי המעט מןהקיסר כי גלל את המעמסה הזאת מעל לבם, ויט אזן אל היהודים אשר הפקידו אתאוצרותיהם ביד הארכיבישוף רותרד במגנצא, אשר חלק אותם עם לינינגן קרובוויוֹעֶד אותם אליו למשפט. אך איש מהם לא באו ורותרד ברח על נפשו אלאֶרפורט. ויחרם הקסר את כל נכסי הארכיבישוף הזה.</p>
<p>כשמוע היהודים בביהם את שמע חסדי הקסר אספו את כל רכושםבסתר למען שלוח אותו לפניהם חיש מהר אל ארץ פולין ואל ארץ הונגר ולבוא אחריכן גם הם אל הארצות ההן ולשוב אל דתם. ויגֻנב הדבר אל אזן הנגיד ברציסלףמושל הארץ, אשר שב זה מעט ממלחמותיו ויצו על אנשי צבאו לשום מצב בבתיהם.וישלח את דברו אליהם ביד סוכן ביתו לאמר: “לא מירושלים הבאתם את אוצרותיכםבמכור אתכם אספסינוס בכסף, ערומים באתם הנה ועתה צאו גם יצוא ערומיםמארצי”. אלה היו דברי העריץ אשר בפיו דבר ובידו מלא, כי לקח מהם את כלקנינם. אך קרוב הדבר כי נותרו בארץ, כי לא רבו הימים ואיש עברי ושמו יעקבהיה לשר וגדול בבית הנגיד המושל הזה. וכל רעת החיות הרעות האלה אנשי הצלבכלתה אל עדת ישראל אשר בירושלים עיר הקדש, כי כאשר לכדו החנפים בדמים אתהעיר הכינו מטבֵּחַ במושלמים ואחרי כן אספו את כל היהודים, רבנים וקראיםיחדו, אל בית הכנסת הגדול ויציתו עליהם את הבית באש (1099–4859). ובכןמצתה בת ציון את שארית קבעת כוס התרעלה, אשר מיין חמתה שתו קהלות יעקב בארץהנכר לראשונה.</p>
<p>פרי ההרגה הזאת, אשר ראשיתה התחוללה בארץ גרמניא ואחריתהבארץ אבותינו, ואשר הרבתה לאכל ולשכל נפשות נקיות וטהורות ולהרבות בבתיהודה תאניה ואניה, לא היה רק נגף לבד כי היה גם אות גבורה ונצחון גלוי לכלהעמים כי לא בחרב ברזל ולא בלהבי אש ולא בכל כלי מות תעלה בידם להכחיד אתרוח האלהים אשר בקרב ישראל, ונהפוך הוא כי ככל אשר יוסיף הגוי הקדוש הזה,עם האלהים באמת, לשאת מכאובים ומות על הפקדון היקר מכל יקר אשר הפקד בידועל שתיל חיי העולם אשר נטע בתוכו אלהי אבותינו, כן יהדק וכן יאמץ. מות לאיבעיתהו ומחמדים ועֹשר כטיט חוצות נחשבו לו בבואו לתת את נפשו כֹּפר תורתאלהיו.</p>
<p>הן גם בימי החשמונאים, בימי החרבן ובימי ביתר נלחמו בניישראל גם על דבר תורתם בגבורה גדולה, אך בעת ההיא כהתה עין אויביהם מהכירכי בעד קדשי הרוח ישליכו את נפשם מנגד כי גם על דבר ארצם חרפו את נפשםלמות. ומלבד זה הלא קוו אז בני ישראל להתגבר על אויביהם אולם בימי מלחמותבעלי הצלב לא היתה להם כל תקוה ולא נשאו את נפשם לדכא את אויביהם וגם כלעין כהה בחנה היטב כי לא על אודות ארצות מושב כי אם למען תורת אמת ולבלתיהתכחש לה הערו נפשם למות. בגבורתם זאת אשר לא תֵחת מפני כל הוכיחו לכל באיעולם, כי רק גוים אשר אין עיניהם בלתי אם ואשר אין מעוזם בלתי אם הקשת, אףכי משמני ארץ יהיה מושבם, יסופו בבוא יומם; ועם אשר רוח אלהי האמת משא נפשםומעֻזו גם בטרם שוב אל ידו ארץ אבותיו לא ימוט גם בארצות גלותו, כי גם עלכנפי רוח גם על מפרשי עב יהיה איתן מושבו, כי רוח ה' תשאהו. יזכרו נא זאתאחינו ובנינו ויתהללו באבותיהם באנשי הקדש, אשר כל זולתנו לא הקים עודגבורים כמוהם.</p>
<p>והנריך הרביעי לא הסיר את חסדו מן העשוקים. ויהי בבואו אלהעיר מגגצה, אשר שם רבו הפרעות אשר פרעו אנשי הצלב בישראל, וישבע את השריםואת האזרחים להיות למגן עליהם מפני צורריהם (1103–4863). לא כן היו הליכותהאפיפיור כלֶמנס השלישי, כי עינו צרה מאד באנוסים לבלתי תת להם לשוב אלאלהי אבותיהם, אף כי לא מידו ולא מיד כהניו קבלו את דתו, כי אם מיד האספסוףהמזוהם והטמא. אך הקיסר הישר לא שת לבו אליו ואל דבריו.</p>
<p>ולאנוסים אשר לא עמדו ביום צרה היתה לשון רש״י מרפא, כיידע, רבנו הגדול את נפשם כי לא מזדון נתנו האומללים ההם למרעים לעשות בהםכרצונם ולהעבירם כי אם ממחִתה ומפחד מות. וידבר עליהם דברים טובים ונחומיםויזהר ויעד בקהל עמו לבלתי הכאב את לבם הנכאה בשמץ דבר ולהשיבם אל כבודםהראשון אשר היה להם בתוך עמם. אף על השלום הרבה להזהיר מאד כי גם אותו חשבלמרפא לשבר עמו הגדול מאד. אך כי היו עוד ימי שני חיי רבנו שלמה אחריהגזרה תשע שנים ובכֻלן לא חדל מאמץ את שארית כחו ללמוד וללמד לכתוב אתפתרוניו ולהשיב פסקי הלכה לשואליו, הֻכה לבו מכה נחלה מאד ורוחו סרה על שברבת עמו. וכה כתב אל אחד ממיודעיו: “תש כחי ופי נאלם מספר תלאות העוברות עליגל אחר גל, על כן רפתה ידי”. ויעמד לפניו את בן בתו רבנו שמואל בן מאירלהיות לו לסופר, כי היו ימים אשר לא היה בו כח בלתי אם לחתום את שמו, ככתובבאחד מכתביו: "הנני צעיר שעל החתום נדון ביסורי חולי ומוטל על ערש דוי – –עת היא לי עתה לבוא בקצרה אשר לא כדת, כי נשכחתי<a class="footnote" href="#fn:50" id="fnref:50" title="see footnote"><sup>50</sup></a> ואזלת ידי מלמשוך בעט סופר. ולכן בתי קראתי מפני שורות הללו והואכותבן<a class="footnote" href="#fn:51" id="fnref:51" title="see footnote"><sup>51</sup></a>. אך רוחו בקרבו היתה שאננה ובינתו שנונהלהשיב את הדורשים מפיו תורה ולפרוט את כל החליפות אשר עבר מאז על משפטובדבר הענין הנשאל, ולבו מלא עֹז להוכיח כי ישר משפטו אשר הואחורץ<a class="footnote" href="#fn:52" id="fnref:52" title="see footnote"><sup>52</sup></a>. ויגוע ויאסף אל עמיו רבנו שלמה, ידידנפש לכל נפש בישראל עד היום הזה ומורה נאמן כל הדורות הבאים עד דור אחרון,בשנת החמש וששים לימי חייו, בחמישי בשבת, בתשעה ועשרים לחדש תמוז, בשנתשמונה מאות וחמש וששים לאלף החמישי (1105–4865), בעודו שוקד על עבודתפתרונו לתלמוד מבלי הבט אל רפיון גופו ואל מכאוביו. ויחן ה' את עבדו שלמהויקם מזרעו יורשי חכמתו וכבודו, ויקם תחתיו לרב ולראש לכל בני ישראל יושביצרפת בן בתו רבנו שמואל בן מאיר, אשר יקראו לו רַשְבַּם אשר עמד לפניו לקחתתורה מפיו ולהיות סופרו באחרית ימיו. וכל חכמי ישראל הבאים אחרי רבנו שלמהנשאו את נפשם אליו באהבה גם אל תורתו השלמה המלאה והרחבה גם אל דרכיוהישרות והתמימות, ויאמר עליו בישראל: “מימיו אנו שותים ומפיו אנו חיים – –אשר אִזֵן וחקר ותקן אזנים לתורה – – שפתותיו שמרו דעת, ותורה נתבקשהונתחדשה ונדרשה מפיו, תורת אמת היתה בפיהו, בשלום ובמישור הלך והעמיד לעולםרגל שלישי, הגדיל תורה והאדיר”. וגם אלה אשר בחרו להם דרך אחרת בבאוריהםהשונה מדרך רש״י העריצו את חכמתו וצדקתו ויקדישו את שמו בחרדת קדש.ואחד</p>
<blockquote><p>כּוֹכָב דָּרַךְ מִצָּרְפָתָה מַחֲנֶה עָרַךְ עֵל יָטְבָתָה</p><p>שָׁלוֹם בּוֹאוֹ הוּא וּצְבָאוֹ מִסִּינַי אוֹ מִצִּין אָתָּה</p><p>מֵאִיתִיאֵל וִיקוּתִיאֵל בָּא כִשְמוּאֵל רָמָתָה</p><p>אוֹר כָּל-סוֹמֵא בּוֹ כָּל צָמֵא נֹפֶת מֵימֵי מָתְקוֹ שָׁתָה</p><p>פֵּרוּש נוֹרָא שָׂם לַתּוֹרָה עַל כֵּן נִקְרָא פַּרְשַן-דָּתָא</p><p>סִפְרוֹ גּוֹאֵל אֶל כָּל שוֹאֵל וּבְיִשְׂרָאֵל הוּא תִרְצָתָה</p><p>יַקִּיר פּוֹתֵר בְּקִיר חוֹתֵר עֵינוֹ סֵתֶר יָהּ רָאָתָה</p><p>הַנִּסָּכָה שֶׂם לוֹ עֲרוּכָה גַּם מַמְלָכָה לוֹ יָאָתָה</p></blockquote>
<blockquote><p>מַלְאַךְ קוֹנֶה אֶצִלוֹ חוֹנֶה חַזֵּק מַתְנֶה בַמַּתִנִיתָא<a class="footnote" href="#fn:53" id="fnref:53" title="see footnote"><sup>53</sup></a></p><br/></blockquote>
<ol><li id="fn:1"><p>איינפערלייבען, כלומר עשות את המגרש לחלק אחד מגוף  העיר מלשון “עִבורה של עיר”. <a class="reversefootnote" href="#fnref:1" title="return to body"> ↩</a></p></li><li id="fn:2"><p>מקור כל זה ע' גרץ: גד״י 99/100 VI<sup>.</sup> <a class="reversefootnote" href="#fnref:2" title="return to body"> ↩</a></p></li><li id="fn:3"><p>Amiens. <a class="reversefootnote" href="#fnref:3" title="return to body"> ↩</a></p></li><li id="fn:4"><p>Urban II. <a class="reversefootnote" href="#fnref:4" title="return to body"> ↩</a></p></li><li id="fn:5"><p>Clermont שתרגּום עקּר שמו הוא “הר האור”. והמשורר קורא למקום אור זה שנהפך לחושך “קרן אפלה”, ומקונן ואומר: “נועדו לקרן אפלה, בכבוד נוצרי להתהללה, והנה אימה חשכה גדולה” (“א‘ אקראך במחשב’ זולת לשבת שלפני שבועות”. וע' דבר זה גרץ שם 425. <a class="reversefootnote" href="#fnref:5" title="return to body"> ↩</a></p></li><li id="fn:6"><p>ריטטער: שר חיל רוכבי סוסים. וע' מלה זו – ספרנו דברי ימי העמים ח״ב <a class="reversefootnote" href="#fnref:6" title="return to body"> ↩</a></p></li><li id="fn:7"><p>Rouen. <a class="reversefootnote" href="#fnref:7" title="return to body"> ↩</a></p></li><li id="fn:8"><p>בית תפלת הנוצרים בל' ערבית. <a class="reversefootnote" href="#fnref:8" title="return to body"> ↩</a></p></li><li id="fn:9"><p><sup>9</sup> Metz. <a class="reversefootnote" href="#fnref:9" title="return to body"> ↩</a></p></li><li id="fn:10"><p>קונטרס גזרת תתנ״ו לראב״ן ז״ל. <a class="reversefootnote" href="#fnref:10" title="return to body"> ↩</a></p></li><li id="fn:11"><p><sup>11</sup> “ונתועדו בפרישות וטהרה, לקדש שם הגדולוהנורא, ואיש את אחיו חזקו בעזרה, ולהּבדק ביראה טהורה, בלי כרועלעבודה זרה” (קינה “החרישו”). <a class="reversefootnote" href="#fnref:11" title="return to body"> ↩</a></p></li><li id="fn:12"><p>היא שפַיֶר. <a class="reversefootnote" href="#fnref:12" title="return to body"> ↩</a></p></li><li id="fn:13"><p>קינת מי יתן ראשי. <a class="reversefootnote" href="#fnref:13" title="return to body"> ↩</a></p></li><li id="fn:14"><p>Chronicon Berthold Constanz. <a class="reversefootnote" href="#fnref:14" title="return to body"> ↩</a></p></li><li id="fn:15"><p>קונטרס 5. <a class="reversefootnote" href="#fnref:15" title="return to body"> ↩</a></p></li><li id="fn:16"><p>Chronicon שם מובא גרץ גד״י שם 427. <a class="reversefootnote" href="#fnref:16" title="return to body"> ↩</a></p></li><li id="fn:17"><p>קונטרס תתנ״ו שם. <a class="reversefootnote" href="#fnref:17" title="return to body"> ↩</a></p></li><li id="fn:18"><p>פנקס קהלת ורמייזא מובא גד״י 105 בהערה. <a class="reversefootnote" href="#fnref:18" title="return to body"> ↩</a></p></li><li id="fn:19"><p>קינת מי יתן ראשי. וכקינה זאת נמצא עוד “יחדושמך לקדש ונפשם השלימו לחדש ביום אחד לחדש” (א' אקראך במחשב: זולת לשבתלפני שבועות). <a class="reversefootnote" href="#fnref:19" title="return to body"> ↩</a></p></li><li id="fn:20"><p>קונטרס תתנ״ו שם, והמקרא שופ‘ ה’, ל״א. <a class="reversefootnote" href="#fnref:20" title="return to body"> ↩</a></p></li><li id="fn:21"><p>Erzbischof Ruthard. <a class="reversefootnote" href="#fnref:21" title="return to body"> ↩</a></p></li><li id="fn:22"><p>.. מובא בס‘ גד״י גרץ מובא  בס’ גד״י גרץ V 428 ).Albertus Aquensis <a class="reversefootnote" href="#fnref:22" title="return to body"> ↩</a></p></li><li id="fn:23"><p>“ג' סיון – הופרשו קהל מגנצא חסידי עליון בקדושה ובטהרה והוקדשו לעלות אל האלהים”. (קונטרס תתנ״ו שם). ומליצת “הוקדשו לעלות אל הא' ” רומזת אל תחלת חדש סיון. שנאמר בו “ומשה עלה אל הא‘ – שמות י״ט׳ ג’ – ” <a class="reversefootnote" href="#fnref:23" title="return to body"> ↩</a></p></li><li id="fn:24"><p>שם. Aib. Aquensis <a class="reversefootnote" href="#fnref:24" title="return to body"> ↩</a></p></li><li id="fn:25"><p>“כלם היו בחצר ההגמון ויקומו עליהם האויבים ויהרגו בזדון טף ונשים נער וזקן ביום א׳ – – לא הותירו שריד ופליט כ״א – –	 שנים שלשה גרגרים כי כלם נתאוו לקרש שם בוראם” (קונטרס תתנ״ו 	שם) <a class="reversefootnote" href="#fnref:25" title="return to body"> ↩</a></p></li><li id="fn:26"><p>שם. <a class="reversefootnote" href="#fnref:26" title="return to body"> ↩</a></p></li><li id="fn:27"><p>“לכפרים שקורין רינקוו״א” (שם). והח' גרץ הוכיח שהוא המקום הנקרא Rheingau. <a class="reversefootnote" href="#fnref:27" title="return to body"> ↩</a></p></li><li id="fn:28"><p>שם 6. <a class="reversefootnote" href="#fnref:28" title="return to body"> ↩</a></p></li><li id="fn:29"><p>על “חסידי מגנצא” אספוד כתנין. והחסידים האלהנזכרו הרבה בפי חכמי הדורות ההם, וביחוד בס‘ הערוך לר’ נתן אישרומי. <a class="reversefootnote" href="#fnref:29" title="return to body"> ↩</a></p></li><li id="fn:30"><p>כצ״ל ולמלת “אשערה” שבקצת קינות אין טעם. <a class="reversefootnote" href="#fnref:30" title="return to body"> ↩</a></p></li><li id="fn:31"><p>קינת “מי יתן ראשי” ע״ש. <a class="reversefootnote" href="#fnref:31" title="return to body"> ↩</a></p></li><li id="fn:32"><p>ג' בסיון הוא ראשון לשלשת ימי הגבלה. <a class="reversefootnote" href="#fnref:32" title="return to body"> ↩</a></p></li><li id="fn:33"><p>א' אקראך במחשב. זולת לשבת לפני שבועות. <a class="reversefootnote" href="#fnref:33" title="return to body"> ↩</a></p></li><li id="fn:34"><p>קונטרס תתנ״ו שם <a class="reversefootnote" href="#fnref:34" title="return to body"> ↩</a></p></li><li id="fn:35"><p>א' אקראך במחשב. <a class="reversefootnote" href="#fnref:35" title="return to body"> ↩</a></p></li><li id="fn:36"><p>קונטרס תתנ״ו 6. <a class="reversefootnote" href="#fnref:36" title="return to body"> ↩</a></p></li><li id="fn:37"><p>ע' גד״י V 107. <a class="reversefootnote" href="#fnref:37" title="return to body"> ↩</a></p></li><li id="fn:38"><p>קונטרס תתנ״ו שם. <a class="reversefootnote" href="#fnref:38" title="return to body"> ↩</a></p></li><li id="fn:39"><p>קינת “מי יתן ראשי”. <a class="reversefootnote" href="#fnref:39" title="return to body"> ↩</a></p></li><li id="fn:40"><p>“וויבלינק הובא” (קונטרס תתנ״ו). וגרץ הכיר מתוך שם  זה את Wevellnghofen הקרובה לקולן ( גד״י V431) <a class="reversefootnote" href="#fnref:40" title="return to body"> ↩</a></p></li><li id="fn:41"><p>קונטרס תתנ״ו 7. <a class="reversefootnote" href="#fnref:41" title="return to body"> ↩</a></p></li><li id="fn:42"><p><sup>42</sup> מעתיק טועה כתב שם “על השחיטה” או למען הגדלאת הרֹשם נכתב כן, אך דבר זה הוא שבוש ושטות גסה. וכי היכן נצטוינו עלשחיטה דוקא בשעת קדוש השם. ואין ספק כי ברכה זו היתה ״אקב״ו לקדש עמוברבים". <a class="reversefootnote" href="#fnref:42" title="return to body"> ↩</a></p></li><li id="fn:43"><p>בית תפלת הנוצרים בל' ערבית. <a class="reversefootnote" href="#fnref:43" title="return to body"> ↩</a></p></li><li id="fn:44"><p>Aldenhor. מקום זה הקרוב לקולן הכיר גרץ מתוך השמות המשובשים: אִילינדא, אַילנדא, אלדנערן שבספרי הזכרונות ובפנקסות. <a class="reversefootnote" href="#fnref:44" title="return to body"> ↩</a></p></li><li id="fn:45"><p>9. וע׳ גרץ גד״י 430 VI <a class="reversefootnote" href="#fnref:45" title="return to body"> ↩</a></p></li><li id="fn:46"><p>גרץ אמר להכיר מתוך התיבה המשובשת הזאת את שם עיר .Sinzig <a class="reversefootnote" href="#fnref:46" title="return to body"> ↩</a></p></li><li id="fn:47"><p>קונטרס תתנ״ו שם. <a class="reversefootnote" href="#fnref:47" title="return to body"> ↩</a></p></li><li id="fn:48"><p>בקונטרס נקרא מקום זה “מירא” (עי' גרץ גד״י  431). <a class="reversefootnote" href="#fnref:48" title="return to body"> ↩</a></p></li><li id="fn:49"><p>בקונטרס נקרא מקום זה “כרפנא”. <a class="reversefootnote" href="#fnref:49" title="return to body"> ↩</a></p></li><li id="fn:50"><p>אולי צ״ל “נשכחה” מעין מליצת “תשכח ימיני” (תהלים  קל״ז, ה'), שפתרונה רפיון ידים. <a class="reversefootnote" href="#fnref:50" title="return to body"> ↩</a></p></li><li id="fn:51"><p>פרדס סי' רמ״ב. <a class="reversefootnote" href="#fnref:51" title="return to body"> ↩</a></p></li><li id="fn:52"><p>כאשר יתברר לכל מעיין בתשובה ההיא. <a class="reversefootnote" href="#fnref:52" title="return to body"> ↩</a></p></li><li id="fn:53"><p><sup>89</sup>gedichte Abr. lbn Esra: Dr. Rosin 233 בראששיר זה של ראב״ע רשום בכת״י “עוד לו מרובע ופשוט בשבת רבנו שלמה יצחקיז”ל“ (שם) וזכרון ”מצרפתה“ ”ופרוש נורא שם לתורה“ ”פרשן–דתא" מוכחיםכן. <a class="reversefootnote" href="#fnref:53" title="return to body"> ↩</a></p></li></ol>