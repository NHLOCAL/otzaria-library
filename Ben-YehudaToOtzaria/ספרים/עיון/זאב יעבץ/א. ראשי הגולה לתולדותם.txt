<h1>א. ראשי הגולה לתולדותם</h1>
זאב יעבץ
<p><a class="footnote" href="#fn:1" id="fnref:1" title="see footnote"><sup>1</sup></a></p>
<p>כארבעים שנה חלפו משנת 4542 שעסקנו בה<a class="footnote" href="#fn:2" id="fnref:2" title="see footnote"><sup>2</sup></a>, מבלי הזכר במקור הנאמן, אגרש“ג, שֵׁם או מעשה מראשי הגולה כאשרנראה במשך דברינו. לעומת זה נזכרו במקום אחר כמה שמות של יהודים שבמשפחהזו, ביחוס חוזר מסופו לראשו, בימי רב צדוק גאון (4583־4581). הנה בעניןשאלה על דברי ירושה מצאנו בתשובת הגאונים לאמר: “כך עשה אדוננו באלמנתו של<strong>איסקוי</strong> ראש הגולה, שהיתה כתובתה מרובה ובא <strong>חכליה</strong> בנו וצוח בישיבהואמר איני יכל לעמוד בכתובתה ובהוצאה ונתנו לה כתובה וכו'” (תה“ג זכל”ר205). “ושם אדוננו” הנזכר סתם, מתפרש שם מעבר לדף: “רב צדוק גאון [מתא]מחסיה נ”ע דן לחכליה ברי' דאיסקוי נשיא למיהב לה כתובתה וכו'” (206). ושםאיסקוי הזר לנו מתפרש בפסקת “אילן ראשי גלותא” פעמַים על שני נשיאים “ויצחקהוא איסקוי” (סדר החכמים ח“א 196 ותקונים לתה”ג זכל"ר 378). וכיום מצאנועוד מקור נאמן, אשר המעט ממנו אשר יקיים שם זה, כי אמנם איסקוי זה הואיצחק, מודיע הוא לנו מי הוא יצחק זה, וגם את שם שני בניו וקרוביו הואמודיע.</p>
<p>הנה תשובת גאון מספרת לצורך הלכתה לאמר: “כך היה מעשה באחדמן בני נשיאה, ושמו <strong>נתן בר שהריאר</strong>, והיו לו עבד ושפחה, וצוה ואמר:פלוני עבדי ופלונית שפחתי לא ימליכהום אחר מן בעדי<a class="footnote" href="#fn:3" id="fnref:3" title="see footnote"><sup>3</sup></a>, ולא קנין הוה, ולא גט חרות הוה, ואתא חקמי אדוננו מאר עינינומר רב צדוק, ניחא נפשי' בגן עדן, ופסק להו דינא דיצאו לחרות, וכפיי' ליורשדנתן שמעיה ברי' דיצחק ראש גלותא וכתב להון גיטא דחרותא” (שו"ת הגאונים מןהגניזה גאוניקא 83). הצד השוה שבשתי תשובות אלה, שבטיב עניָנן הן שונות:זכרון שם רב צדוק גאון וזכר שם הנשיא האחד הנקרא בשני שמות, בשם יצחקבתשובה זו ובשם איסקוי בתשובה שם זכל“ר. והנה שם רב צדוק קובע את זמן שניהמאורעות האלה כי לא קדמו לשנת 4581 ולא אחרו משנת 4583, כי רק שתי שניםנמשכו ימי שררת גאון זה. ואם בשנים אלה ידובר על יצחק־איסקוי זה כעל מת, ישלנו לקבוע את שמנו בדור שלפני שררת רב צדוק ז”ל. אך לידיעה חשובה עוד מזוזכינו, כי נודע לנו כי נשיא זה היה משלשלת שהריאדא, כי בימיו מת איש “מןבני נשיאה, ושמו נתן בר שהריאר”. והנה “נתן” הוא שם מצוי בבית הנשיאיםמעולם, אך שהריאר אינו אלא שהריאדא – כי חלופי קריאה אלה הנמצאו גםבסעדיינא שהבאנו – ובכן המעט מבני שהריאדא כי קמו מהם לנשיאים גם בדורותההם, עוד אנחנו רואים כי בן יצחק ראש הגולה היה יורש לנתן, ובכן הלא היוכלם ממשפחת שהריאדא. ולא עוד, כי אם עוד גם זאת אנו רואים, שבני המשפחהההיא נקראו “בני נשיאה”, כלומר המשפחה שממנה יקימו לנשיאים. ולפי דרכנונודעו לנו ארבעה אנשים משלשלת שהריאדא בדור רב צדוק ובדור שלפניו הלא הוא<strong>נתן מבני</strong> נשיאה. ובכן אפשר להחזיק כי גם בדור שלפני נתן, שהוא לפניפניו של דור רב צדוק "ישבו מצאצאי שהריאדא לכסא הנשיאים, והנשיאיצחק־איסקוי שמשל בדור שלפני רב צדוק הרי שנים, ושני בני הנשיא הלא הם<strong>שמעיה</strong> (שו"ת הגאונים מן הגניזה) וחכליה (תה“ג זכל”ר 205): יצחק ונתןבדור שלפני דור שרָרת רב צדוק, ושמעיה וחכליה בדור שררת רב צדוק.</p>
<p>אחרי מות הנשיא יצחק מזרע שהריאדא, בראשית ימי רָאשוּתו שלרב צדוק, או לפני היות עוד רב צדוק לראש המתיבה, התרגשה מחלוקת על דברהנשיאות בין שני אנשים ממשפחת ראשי הגולה. את דבר המחלוקת יזכיר הרב שרירא,לא לשמה, כך לפי דרכו בספרו לאמר: “וקם – – מ”ר אברהם בר רב שרירא [לגאוןבפומבד‘] בשנת קכ“ז־ לשטרות: 4576 – ומלך י”ב שנים, והוה מר רב יוסף בר מרחייא אב בית דין <strong>ובפלוגתא</strong> דדניאל ודוד בן יהודה נשיאים, אקרי מר רביוסף בגאונות ולבסוף נתפייסו עם מר אברהם וכו’" (אגרש"ג 110). ובכן יודעיםאנחנו, כי בשנות מר רב אברהם (4588־4576) התעורר ריב, שנקרא בזכרונותיו“פלוגתא דדניאל ודוד בן יהודה נשיאים”. במקור זה לא נזכר בלתי אם דבר עצםהריב ופעלו שנראה במתיבת פומבדיתא. אך מחוץ לספרותנו, נמצא מקור שבו נתפרשמאורע סתום זה ונתפשטו קפליו. אבולפַרֵג בר עִבְרָאָה, הסופר הנוצרי בלשוןסורית, בדברו על הקטטה שנפלה בדור ההוא בין בישופי הנוצרים שבבבל, מוסיףהוא על ספורו זה לאמר: “גם היהודים היו נדונים בעת ההיא על דבר הנשיאות:בני טבריא (?) הקימו לראש איש אחד ושמו דוד; ובני בבל הקימו לראש את דניאלמן העננים” (מובא גד"י של גרץ V נאטע 12). והנה“טבריא” האמורה פה היא לפי הגהת גרץ הנכונה “אנבראי”, כי בשם “אנבר” נקראהפומבדיתא, גם בפי סופרי הקראים גם בס' “מסעות בנימין” (ע' הערה שם) ו“בבל”היה בימי הגאונים כנוי מיוחד לבגדד. ובכן בחרו אנשי פומבדיתא וסביבותיהבדוד לנשיא ואנשי בגדד בחרו בדניאל. על דניא מודיע בר עבראה כי היה מכתהעננים, לאמר: מן הקראים, ודבר זה כפשוטו שבוש גמור הוא. כי הקראים, שהםקראים ממש, יצאו מכלל ישראל יציאה גמורה זה יותר מחמשים שנה מבלי היות להםשום זכות ויכולת לבחר באחד משלם להיות לראש לקהל הרבנים שנואי נפשם. רק דברזה מתקבל ומסתבר, כי נטה דניאל <strong>בחשאי</strong> אחר הקראים, ככל אשר נטו אחריהםעוד אנשים ממשפחת ראשי הגולה מבית חסדאי. ואפשר הדבר כי דניאל היה משלשלתחסדאי, שממנה יצא ענן, וכי דוד היה משלשלת שהריאדא, שהדעת נותנת כי היהמנוקה מדעות הקראים. כי מדברי רב שרירא כבר אנו שומעים כי בני אב אחד ודאילא היו שניהם. כי לדניאל הוא קורא דניאל סתם ולדוד הוא קורא בן יהודה. ובכןהיה דניאל בן אב אחר. ומי יודע, אם לא בזדון דניאל ואנשיו התעוררה עוד הפעםדבת הפסול על בית שהריאדא, על כן בחרו אנשי בגדד להקים להם נשיא מבניחסדאי<a class="footnote" href="#fn:4" id="fnref:4" title="see footnote"><sup>4</sup></a>.</p>
<p>מאיזו שלשלת יצא דוד בן יהודה אין בידנו להגיד נכונה. מןהמעשה האחד הכתוב על דבר מחלוקת הנשיאים שהניחה שבטה על גורל מתיבתפומבדיתא, אף כי נקלטו שמות שני הנשיאים יחדו, מבלי להודיע מי מהם היההמתחזק עם רב אברהם גאון ומי היה קורא את רב יוסף אב בית דינו להיות לגאוןתחתיו, בכל זאת נותנת הדעת להחזיק כי יד דוד, שהוא עצמו היה נבחר בידי אנשיפומבדיתא ושאלו היה בעצמו איש פומבדיתא היה המתחזק עם רב אברהם, המוקם בידיזקני המתיבה עצמם, הקמה כדרכה וכמנהגה מאז, כעדות המליצה “ומלך – רב אברהם– י”ב שנים וכו'“. הנה “מלך” היא מליצה שגורה בפי רש”ג לגאון עומד תחת גאוןעמידה כדרכה. לעומת זה נראה, כי הקורא בגאונות את אב בית דינו של רב אברהםלהדוף את גאון זה, המשמש ובא זה כמה, ממעמדו, לפי האומד המתקבל על הדעת,היה דניאל הבגדדי, אשר בחרות אפו בגאון המתיבה שבחרה בדוד, ולא בחרה בו,אמר להורידו מגדולתו – כמעשה שלמה בן חסדאי זקנו, אשר משנאתו את החסיד רבאחא משבחא הקים את רב נטרוי תלמידו ומשמשו לגאון במקום רבו זה – אך לא הרבהלהצליח דניאל במעשהו, כי קל מהרה פִיֵס רב יוסף אב בית דין את רב אברהםהגאון וַיָשָׁב לשבת לפניו כתלמיד לפני רבו: “מתני מר רב אברהם ויתב מר רביוסף קמי” (אגרש"ג 111). ובכן תחת אשר קרא דניאל לרב יוסף להשפיל את רבאברהם, הרים את כבודו אף הוא לעיני כל הקהל בכל עת: “כד הוו מכנפין תרוייהובחדא דוכתא” (שם), עד כי לבסוף “קם – ר”י – על רגלוהי ואמר: סלקית נפשאימגאונות ואהדירת לאבות ב“ד” (שם).S ובכן שבה מזמתדניאל ריקם. ולא רחוקה היא, כי גם במתיבת סורא נגעה “פלוגתא דנשיאים” וכיעל זה חוזרים דברי רב שרירא: כי בימי רב קימוי גאון, שהתחילו 4586, “הוייןפלוגתא דליכא למיסמך עליהון” (שם 115), לאמר: השמועה מספרת כי גם שם היומחלוקות אך אין יודע נכונה את טיבן. וקרוב הדבר, כי לרגלי המעשים האחרים שלדניאל, שיצא עליו קול כי מכת העננים הוא וכי דבריו ומעשיו מטין לצג מינות,התרגשו מחלוקות. כי כשם שלפי ידיעתנו אין אנו מוצאים בין ראשי גליות אישששמו דניאל זולתי דניאל זה, כך אין שם זה נמצא אף בשלשלת הנשיאים (?)הקראים שיצאו מענן (לק"ד, נספחים 53). ובכל זאת שומעים אנחנו את רבנטרונאי גאון בר מר רב הילאי, שהיה סמוך לדור זה, מקנא קנאה גדולה וקורא: “– – תלמידי ענן, ירקב שמו, אבי אביו של דניאל, חוט המשולש ברשע ובמינות”(סדר רב עמרם, ד' ווארשא ל"ח.). ואם אינו ענין לבן בנו ממש של ענן, כי נכדמפורסם לענן ששמו דניאל אין אנו מוצאים, תנהו ענין לדניאל זה בעל מחלקתו שלגוג, שעליו נתפרסם אפילו בין הגוים כי אין לבו שלם עם תורת רבותינו. ויעןכי הוא מצאצאי חסדאי שממנו יצא ענן, ולפי הנראה עוד כמה אנשים שלא נאמנהרוחם עם תורתנו שבע"פ, שם רב נטרונאי את ענן לאבי דניאל לענין זה. והנה גםפינסקר מתקשה על דניאל זה שלא מצא אותו לא בצאצאי ענן ולא בתוך שאר הקראיםשהיו בדורותיו של רב נטרונאי בר הילאי (לק"ד נספרחים 189). וגם צונץ כתב“שלדעתו מלות “אבי אביו של דניאל” צריכות שיובנו רק בדרך העברה, כלומרשדניאל היה <strong>מתלמידי</strong> תלמידי ענן – – ולא שהיה מיוצאי חלציו” (שם). ובכןגם לפי דעת שני חוקרים אלה, המובהקים ביותר במקצוע זה, אין לדברי רבנטרונאי מקום לחזור אלא על דניאל זה, שאמנם היה בסתר לבו מתלמידי תלמידיו שלענן.</p>
<p>אך ביד מי קמה הנשיאות ברבות הימים? לפי דברי רש"ג התקימהביד דוד בן יהודה, כי עוד נמצאהו סומך גאון בפומבדיתא בשנת 4593: “בשנתתקמ”ד (אגרש"נ 112). גם לדורות נתפרסמה נשיאותו של דוד ולא נשיאות דניאל,עד כי רב שרירא בדברו על המאורע הגדול של השפלת הנשיאות בימי דניאל ודודיחד איננו קורא על הדור ההוא שם דניאל כי אם את שם דוד, באמרו: “ובאמצע ימיישמעאלים בימי דוד בן יהודה וכו'” (שם 93). הא למדת, כי דוד הי' העיקרהמתקים ודניאל לא הי' אלא הטפל העובר.</p>
<p>בימי רב כהן צדק בר איכומא, שהיה ר"מ בסוסרא 4613־4602,היה נשיא ושמו עוקבא, שאמר להסב אל כיסו את רָשות כרסאן לאמר, את התרומותהבאות מיושבי המקום ההוא אל קופת המתיבה, ויתיצב הגאון בפניו. ויהי הדברהזה לראשית מדון לעוקבא. באחרונה כבדה עליו יד האדירים הנדיבים בני נטיראויד כל העם מקצה לעזוב את בבל, וילך אל קירואן (ע' דבר זה בפרורוט בגוףהספר ובמ"ד מעשה עוקבא ורב כהן צדק). ימי נשיאותו נמשכו עד אחרי השניםהראשונות לתחלת ימי גאונותו של רב עמרם, שהיתה בשנת 4631. אך אימתי היתהתחלת נשיאות עוקבא אין יודע עוד. בימי רב שר שלום, שחלו להיות בשנות4623־4613, שהן אמצע שנותיו של שררת עוקבא, נקרא איש אחד בשם “נסי ברי'דריש גלותא” (תשובת רב האי מכ“י פאריז, שראשית דבריה מובאה באגרש”ג הוצאתלעווין 115 הערה א'), אך אנחנו לא נדע ליחסו ולהגיד את שם אביו.</p>
<p>אחרי צאת עוקבא למערב “נשארה השררה כמו ארבע או חמש שניםבלא ראש” (קונטרס אלה המעלות). דבר זה בחזקתו הוא עומד ואין לנו עִלה להרהראחריו. אך הדבר האמור אחרי כן, כי אחרי מעט השנים האלה כבר היה דוד בן זכאילנשיא, אין לו רגלים. כי גם בן זכאי וגם בנו כבר מתו לפני 4702, כאשר יתבארלקמן. ולמן העת ההיא לא קם עוד ראש גולה – – אם לא נחשוב את חזקיהו, שנהגנשיאותו אחרי 4797, כחמש ותשעים שנה אחרי כן – ואם נתכוף את דור בן זכאי אלעוקבא הלא אין עוד מקום פנוי בין שניהם, ובין דור בן זכאי ובן בנו ודאי איןעוד רֶוַח להכניס עוד נשיא. ובאמת הלא עוד אנחנו מוצאים באמתחת ספרותנונשיא, או שני נשיאים נקובים בשמותיהם דוקא בזמן הזה. נקרא נא ראשית תשובהזאת: “זה טופס התשובה שהשיב <strong>רב צמח</strong>, ריש דייני <strong>דבבא</strong>, שמרותא<strong>חסדאי</strong> ריש גלותא ברי' דמרותא <strong>נטרונאי</strong> ריש גלותא, לרבנא ברי' דרבנאחנני‘, לכל תלמידים חכמים וזקנים ושאר אחיהם הדרים בקירואן במדינת אפריקה,אהובים וחנונים. שאו שלום ממני ומן האלופים ומן רבנן קשישי דדרא רבא,שעומדים במקום סנהדרי גדולה ומן רבנן [שעומדים במקום סנהדרי קטנה] ומכלתלמידים וחכמים שבבבל, שתמיד ששים בשלומכם ומתפללים עליכם וכו’” (מובאבהערות ותקונים זכל"ר 389). ובכן זכינו למצוא, כי בימי רב צמח ריש דיינידבבא נקראו בשם שני ראשי גולה, בן ואביו: <strong>חסדאי</strong> ריש גלותא בן<strong>נטרונאי</strong> ריש גלותא. אך מי הוא רב צמח זה ומי דורו? – “ריש דייני דבבא”הוא שם לאב <strong>בית דין</strong>. והנה אנחנו מוצאים את רב עמרם גאון בראש סדורוכותב: “שלום רב, ורחמנות מן השמים יהי' עליך ועל זרעך, ועל כל החכמיםוהתלמידים ואחינו ישראל השרוים שם. שאו שלום ממני ומן רב <strong>צמח אב ביתדין</strong> ישראל ומן אלופים וחכמי ישיבה שלנו ושל עיר מחסיא, שכלם בשלום, חכמיםותלמידים ואחינו ישראל השרוים כאן, שתמיד אנו שואלים בשלומכם וכו'” (סרע"גד' ווארשא א'). ואם מעט לנו סגנון מכתב זה הדומה כמעט במרבית פרטיו אלתשובת רב צמח, נשים לפני הקורא עוד סגנון תשובה אחת: “<strong>עמרם בר ששנא</strong> ר”מדמתא מחסיא לכל רבנן ותלמידיהון ולשאר אחינו בית ישראל הדרים במדינתברגלונא, יקרים ונכבדים ואהובים לפנינו, שלומם ירבה לעד ויגדל. קבלו שלום<strong>ממני</strong> וממר רב <strong>צמח דיינא דבבא</strong>, ומן רישי כלה ומכל חכמים הסמוכים,שהם במקום סנהדרי גדולה ומן בני קיומי, שהם במקום סנהדרי קטנה ומשאר חכמיםותנאים ות“ח שבישיבה כֻלה, שתמיד בשלומכם אנו שואלים ומבקשים רחמים עליכםוכו'” (תה“ג ד' ליק סי' נ”ו). ובכן יש לפנינו שלש אגרות חתוכות הדומות בכלפרטיהן, אפילו במערכת סדרי כִתֵּי החכמים שבמתיבה, ושתים מהן גם בכוון כתיחכמיהם אל הנסנהדראות הגדולה והקטנה, ובשתים האחרונות אנו מוצאים עדותחתומה מאליה מיד רב עמרם גאון בכבודו ובעצמו, כי רב צמח ריש דייני דבבאששלח את דברו לקירואן (הערות ותקונים לתה“ג זכל”ר שם), הוא אב"ד שלו, שכןהוא פורס בשמו ותוכף במכתביו את שם דיינא דבבא זה לשם עצמו. ומעתה יוצא לנוכנֹגה, כי רב צמח זה, אב בית דינו של רב עמרם, בשם חסדאי בן נטרונאי. ובכןחצצו בין עוקבא, שסוף ימי היותו נשיא בבבל חל גם הוא בימי רב עמרם ובין דודבן זכאי, שני נשיאים נטרונאי האב וחסדאי הבן, – כי גם נטרונאי נקרא בפי רבצמח ריש גלותא – או לכל הפחות, אם גם נאמר כי רק משום כבוד הבן נקרא “ראשגלותא” גם האב, שלכל הפנים הי' גם הוא ממשפחת ראשי הגולה, הלא יהיה מכלמקום "הנשיא חסדאי לבדו חוצץ בין עוקבא ובין זכאי. וקרוב הוא בעינינו לדברהברור, כי <strong>חסדאי</strong> הרשום אחרי דוד בן יהודה בפסקת “אלין ראשי גלותא”(סדה“ח ח”א 196), שהפרוץ מרובה בה על העומד ושבו היא חותמת את שמות הנשיאיםהידועים לה, הוא חסדאי בן נטרונאי, שבין עוקבא ובין דוד בן זכאי, הנודע לנומפי רב צמח דיינא דבבא.</p>
<p>דוד בן זכאי נראה לעינינו בפעם הראשונה בשנת 4677, אחרימות יהודה גאון אבי אביו ושל רב שרירא “הוות פלוגתא בין רבנן דמתיבתא ודודהנשיא” (אגרש"ג 119). חכמי פומבדיתא בחרו ברב מבשר לגאון ודוד בן זכאי בחרברב כהן צדק בר יוסף ובשנת 4683 השלימו. ובמתיבת סורא הסמיך נשיא זה לגאוןבשנת 4684 את רב יום טוב כהנא (אגרש"ג 118). ובשנת 4688 הסמיך את רבנוסעדי' (119) ומקץ שנתים התגלע הריב המפורסם בינו ובין רב סעדי‘, אשר ישרתלבו עמדה לשטן בפני הנשיא, "וקריי’ רבנא סעדי' לאחוהי <strong>דדוד</strong> הנשיא,דמתקי יאשיה, להיות ריש גלותא, ולא עלה בידו ואדחי יאשיהו לכרסאן" (שם).“ונחבא מר רס”ג כמה שנים וכו‘, ולבסוף אפסייס רב סעדי’ עם דוד הנשיא" (שם120). “דנפטר ראש גלות ובקשו להנהיג בנו [יהודה] במקומו, ולא עמד אחריואביו אלא ז' חדשים בלבד ונפטר גם הוא, והיה לו בן קטן כמו בן י”ב שנה,ואספו רב סעדי' אל ביתו ונתן אותו בבית הספר עד שנפטר רב סעדי‘" (קונטרסאלה המעלות)? פטירת רב סעדי’ היתה בשנת 4702. ולמן העת ההיא לא עמד עוד ראשגולה עד אחרי מות רב האי כתשעים ושש שנה אחרי כן בשנת 4798. אז לקחו “בניישיבת רב האי והקימו את חזקיהו ראש גלות, בן בנו של דוד בן זכאי, והושיבוהועל כסא רב האי ז”ל ועמד שנתים, והלשינו בו אל המלך מלשינים, ואסרו אותובברזל וכו‘, וברחו שני בניו לספרד לרב יהוסף הלוי הנגיד וכו’, שהיה אוהבלחזקיה ר“ג וראש ישיבה וכו', ונהרג ר”י הנגיד, וברח האחד מבני חזקי' לארץסרקסטא וכו‘, ואח"כ נכנסו בני בניו לארץ אדום, ומהם ר’ חייא בן אלדאודי,ונפטר בארץ קשטיליא – – בשנת ד“א תתקי”ד (4914). ואחריו לא נשאר בארץ ספרדאיש מפורסם שהוא מבני דוד" (סה"ק ס' גאונים דור ז').</p>
<p>בפרשה קטנה זו מסר ראב“ד הלוי ז”ל הסתוריא מקוצרת מאד, אךגם מפורטת מאד של מאתים ושתי שנים של צאצאי משפחת הנשיאים למיום מות יהודהבןדוד בן זכאי עד מות האיש האחרון לבית דוד, שזכה עוד להשתמר בשמו עד היום,בספר הקבלה. הדברים האלה הם בעינינו להכריע את המאורע האחד שתכף בעל קונטרס“אלה המעלות” למיתת רס“ג. אלה הם דברי הקונטרס: " – – עד שנפטר רב סעדי‘,ולא נמצא באותן הימים מי שהי’ ראוי להיות ראש גלות אלא איש אחד שהי' מבניהימן (?) שהיה בנציבין, ולא הספיקו למנותו עד שאירע לו דבר שנתקוטט עם גויאחד בשוק, והעידו עליו שקלל את אלהיו ונהרג” (קונטרס אלה המעלות). היחס“מבני הימן” נעלם ממנו. אף מתמיה בדבר, כי אחד ראשי הגולה, שנהגו כבודוגדולה בעצמם בכל הליכותיהם, יתקוטט עם גוי אחד בשוק. אך אולי אפשר למצואבדברי העדות שקלל את אלהי הערבים כלומר, את מחמד <strong>נביא</strong> הערבים, מעיןפירוש לדברי הראב"ד “והלשינו בו אל המלך מלשינים”, כי עלילות דברים כאלההיו מצויות מעולם בקרב המושלמנים, אך לא “שנתקוטט עם גוי בשוק” כי לא אנשיהשוק היו הנשיאים.</p>
<p>כנגד זה יש להתבונן, כי מליצת “חזקיה ראש גלות בן בנו שלדוד בן זכאי” לאו דוקא היא, כי לא “בן בנו” היה, אלא לכל הפחות בן בנו שלבן בנו. כי אפילו אם נאמר, שמעשה “והי' לו – ליהודה בן דוד בן זכאי – בןקטן כמו י”ב שנים ואספו אליו רב סעדי‘" (קונטרס אלה המעלות) אירע בשנההאחרונה לחיי רב סעדי’, או סמוך למיתתו ממש, לא תאחר משנת 4702. ואם כן,נולד בן זה בשנת 4690. ובכן היה בשנת מות רב האי (4798) בן מאה ושמונהשנים, ואז הקימו אותו לראש ישיבה. ודבר זה זר ומשונה מאד. אלא על כרחנו כךהיה דבר זה: בנו של יהודה בן דוד בן זכאי זה, שאספו רס“ג אל ביתו, כבר הלךלעולמו לפני שנת 4748, שבה כתב רב שרירא: “והשתא לא אשתייר מכלהון דביתנשיאה אלא חד יניק” (אגרש"ג 93). כי על איש בןחמשים ושמונה שנים לא יאָמר “יניק”, אלא על כרחנו אנו אומרים כי בן בנו שלד”ב זכאי זה שנאסף אל בית רס“ג היה אביו של זה או אבי אביו, כי אם אתה חולקחמשים ושמונה לשנים הלא תהיה המחצית האחת קרוב לשלושים, ושלשים הם סתם דורשלם לדברי הכל. ולפי זה יש להחזיק, כי חזקי‘, שהגיע לנשיאות סמוך לשנת4800, היה בן הילד הזה, שהיה בשנת 4748 כבן שמונה. ואם כן, היה חזקי’ בשנתמנויו כבן שלשים או כבן ארבעים. ובמותו, בעוד שתי שנים ביד שונאיו הערבים,כבר היו לו שני בנים נערים, שהיה בהם כח ודעת לברוח לאוהב אביהם, והם היו,לפי המתקבל על דעתנו, דור ששי לבן זכאי: דוד, יהודה, הבן שנאסף אל רבסעדי', בנו אבוהי דחד יניק, חד יניק וחזקיה. אך ברשימה שהעתיק ידידי החוקררב”מ לעווין בקאירא במצרים נמצא יחס זה: “זכאי [אבי דוד], דוד [בןזכאי], יהודה בנו, חזקיה בנו, דוד בנו, חזקיה בנו ראש גלות” (נוספותאגרש"ג 136). ובכן נפרטו פה חמשה דורות. ושני דורות ושמותיהם הרוַחנוברשימה זו בין יהודה בן דב“ז ובין חזקיה הנשיא האחרון, הלא הם <strong>חזקיה</strong>,שאולי נוכל לקרוא בשם זה על הבן הנאסף לרס”ג, <strong>ודוד</strong>, שאפשר והוא חדיניק. אך לרַוחא דמילתא אפשר לשער, כי נשמט פה דור אחד, כדרך הרשימות ההןשהפרוץ מרובה בהן. עוד שלשלת אחת קטנה השתמרה ברשימת קאירא זו מזכאי אבידוד, וזאת היא: “יאשיהו בן זכאי שלמה בנו”. יאשיהו בן זכאי זה הוא אחי דודבן זכאי, שרס“ג קרא אותו בשעת המחלוקת להיות נשיא, ולו היה בן ושמו שלמה.ושלמה זה היה נכבד מאד בישראל ודבריו נשמעים וכחו רב להכביד ידו על תקיפיםולהוציא גזלתם מידם, ומרוב כבודו קראוהו גם בחירי העם “נשיאנו שלנה ראשהגולה, יחי לעד” (לקוטים לאגרש"ג XXIV ). ומחזקיההמומת בידי הערבים יצאו עוד בנים ובני בנים אנשי שם עד כבות הגחלת במות ר'חייא אלדאדי, שבודאי נקרא כך על שם בית דוד בשנת תתקי”ד.</p>
<p>על יד המציאות שנמצאו בשנים האחרונות, בדבר בת המלך אשתבוסתנאי ובניה, שמן המקורות החשובים לענין זה תתפרשנה לנו סתומות הרבהבדורות ראשי הגולה – על יד המציאות הטובות האלה נמצא עוד גליון או גליונותבשפת ערב, אשר אלה הם דבריהם המקֻטעים: – – “אח”כ נתן לה שפחת הקסר [כיעמר] בן אלכטאב לכד עיר ה‘“. – – “אח”כ נתן לו עלמה שפחת הקסר [כי עמר]בן אלכטאב לכד כיר הקיסר וקטלו. ויאחז בשתנסי הדָוִידי את העלמה וירם אותואליה, – – בן אלכטאב ויבקש להוליד ממנה בנים, ולא שלח אותה חפשית, [והיה]זה ממנה אִוֶלת וגאוה, ויצאו בני בסתנאי מן העלמה ולא נשא אחרת, ולא הולידמן רעותה, ויצא מן דרעה ענן ושאר בֹּעז ובי זכיי ראשי גלליות בגדד והמון רבבאנדלוס. כלם הגיעו ליחוסם לבוסתנאי ויאמרו כי בדורות (?) מפרס הדויידיתאנשים נודעו בבני מרות[ה], אשר אינם מזרע בסתנאי ואף כי – – – מ[זרע]דוד אחד מן – –”. “בני מרותה לנקיון יחוסם וסור זרעם מן המום הזה – – ר”ל,שהם שרים מתיחסים אל דוד, והם אצל אנשי (הדירות?) [הדורות] נאהבים כנגדשנאת אנשי בדאד בזרע(?) – – בסתנאי למה שנכנס בהם מה שנכנס אשר השחת הזרע.והאל ישלח את המחוכה לאמתה הנקיה מהמום הזה אשר לא בלול בצואה, כי היה נמצאלפני חרבן בית שני, כאשר אמרו קדמונינו ז“ל, כי הקב”ה לא יחריב מקדשו עדאשר [יברא את הרפואה] קודמת למכה, כמו שנא’ כפאי לישראל" (הודפס בגוףלשון הערבית J.O.R. כרך 120 ותורגם לצורך ספרנו ביד החכם הנכבד דר הירשפעלד מורה בימ"ד הרבנים בעיר לונדון).</p>
<p>אם נתבונן בקונטרס ערבי זה, נמצא אותו כלו מלא שבושים,דברי בורות ורכילות. תחת “כרסרו”, שהוא שם מיוחד למלך פרס, השתבש לכתוב“הקסר”, שהוא שֵם כולל בשפת יון ורומי למלכי רומי וביזנתי וגרמניאשבאירופא. מלבד השבוש הזה, שאינו מביא לא לידי זכות ולא לידי חובה ושנִתןלהמחל ללבלר הדיוט, שאינו בקי בשמותיהם של מלכי אומות העולם, משבש הואבזדון את יחס ראש הגולה, בכתבו “ויצא מן דרעה [בת המלך] ענן ושאר (?) בעזובני זכיי ראשי גליות”. והנה “בעז” זה לא ידענו מי הוא. – אך להחזיק את יחסענן לבת מלך פרס בחזקת שגיאה אי אפשר, כי הכל יודעים, כי ענן היה בן דוד בןחסדאי, ואין חולק על זה גם בתוך הרבנים וגם בתוך הקראים. כי אם למען הטלפסוּל במשפחת אזדאדואר בעיני הרבנים, שִקֵר לעיני השמש במדה מרובה ומגונהכזו. אך לא את זרע אזדאדואר אשר ילדה לבוסתנאי בלבד אמר הכותב הנעלם לתןלשמצה, כ“א הטיל שמץ פסול בכל משפחת בית בוסתנאי גם בשלשלת שהריאדא בןאזדאדואר גם במשפחת חסדאי, בהוציאו לעז כי בוסתנאי “לא נשא אשה אחרת ולאהוליד מן רעותה”, ובכן היו כל בני בוסתנאי פסולים לדעתו, ומעתה היו כל ראשיהגולה פסולי משפחה, יען כי “<strong>כלם</strong> הגיעו ליחוסם לבוסתנאי”. ואם כן איןקונטרס זה כתב פלסתר רק על בית אב של שהרידא בלבד, כי אם גם על בית אב שלחסדאי, וא”כ אי אפשר לחשוב אותו למעשה ידם של נשיאי בית חסדאי או שולחיהם.ובכן מי הוא הכותב שקרים כאלה?</p>
<p>על השאלה הזאת אמר החוקר עפפענשטיין להשיב כזאת: “לפיהנראה, אין לנו עסק בזה בלתי עם איש אחד הקרובים לבית [רב] שרירא, בהיותגם הגאון הזה מרחיק מעליו כל יחס שהוא למשפחת בוסתנאי”<a class="footnote" href="#fn:5" id="fnref:5" title="see footnote"><sup>5</sup></a>.</p>
<p>לא אשאל הפעם איך יעלה על לב חוקר הגון להחזיק כי יעוז אישלהרבות כזבים מגונים ותהפוכות נלעגות כאלה בשמו ובטעמו וברצונו של הסופרהמובהק והנאמן ואיש האמת רב שרירא גאון, ולנבל את לשונו בליצות כאלה “הזרעהטהור – – הבלול בצואה” וכיו“ב. אך זאת תקשה בעינינו: הלא זמנו של הכותבמתברר ועולה מתוך דברי “ראשי גלות בגדד והמון רב באנדלוס”, ואנחנו הלאידענו, כי לאנדלוס לא קדמו לבא מבני ראשי הגולה, כי אם בני חזקיה האחרוןלראשי הגולה, כדבר האמור: “וברחו שני בניו לספרד אל רב יוסף הלוי הנגיד”(סה“ק: סדה”ח 67), וזה לא היה קודם לשנת 4815, שנאמר בה: “ובשנת דתתט”ווכו' ועמד על כנו רב יהוסף הלוי נגיד” (שם, שם 73).S ובכן היתה ראשית בוא בני הנשיאים לאנדלוס שבע וחמשים שנה אחרימות רש"ג בשנת 4758, ואיך יכתוב איש בשם רב שרירא, בטעמו וברצונו, קרובלששים שנה אחרי לכתו בדרך כל הארץ וקרוב לשלשים שנה אחרי לכת השריד האחדלמשפחתו, הלא הוא בנו היחיד, אשר לא היה לו עוד בן, הלא הוא רב האי בדרך כלהארץ?</p>
<p>הסבר האחד אשר נִתַּן לשער, כי היתה בדִבה הנתעבה הזאת ידמשפחת אביתר ואנשיו שבירושלם, שהחזיקו בדרכי בן מאיר, שקנאו קנאה גדולהבמשפחת ראשי הגולה גם אחרי שכבר עברה ובטלה שׂרָרָתָהּ מן העולם, ושכלמְגַמָתָם ומזמָתָם היתה לטול עטרה זו לעצמם, ושלא יראו בזמנם אלא מפנישרידי בית דוד שבאנדלוס, כלומר שבספרד, הם ראוים להוציא את הלעז המגונה הזהעל שני בתי בוסתנאי, גם על בית חסדאי וגם על בית שהרידא, שֶשִקרו וזיופונראה מתוכו.</p>
<ol><li id="fn:1"><p>המחצית השניה. <a class="reversefootnote" href="#fnref:1" title="return to body"> ↩</a></p></li><li id="fn:2"><p>במחצית הראשונה בחלק ט' מצד 234 עד 254. <a class="reversefootnote" href="#fnref:2" title="return to body"> ↩</a></p></li><li id="fn:3"><p>זהו פירוש מלות ערביות אלה: “לא יירש אותם אחר חוץ  ממנו”, כלומר אחרי מותו יֵצאו לחרות. <a class="reversefootnote" href="#fnref:3" title="return to body"> ↩</a></p></li><li id="fn:4"><p>הן אמנם מוצאים אנחנו זכרון נשיא ששמו “ר' דניאל בןחסדדאי הנקרא ריש גלותא” בבגדד (לקוטי ר“י סמברי: סדה”ח ח"ח 115), אךשררת ר‘ דניאל זה התחילה שנת ד“א תשמ”ה (שם), כמאה ושבעים שנה אחרי זמןשאנו עסוקים בו, ור’ דניאל זה נזכר במסעות בנימין הוצ' אשער צדס"א. <a class="reversefootnote" href="#fnref:4" title="return to body"> ↩</a></p></li><li id="fn:5"><p>לשונו ממש זה הוא: “וויר האבען וואהרשיינליך דעןבעריכט איינעס דעם הויזע שרירא'ס נאהע שטעהענדען שרייבערס פאָר אונז,דא אויך דיעזער גאון יעדע פערוואנטשאפט דער פאמיליע בוסתנאי פאָן זיךווייזט” (מאנאטשר' שנת 52, צד 333). <a class="reversefootnote" href="#fnref:5" title="return to body"> ↩</a></p></li></ol>