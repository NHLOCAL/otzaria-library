<h1>שמועות מני קדם</h1>
זאב יעבץ
<h2 id="שְׁמֻעוֹתרַבִּיפִינְחָסבֶּן-יָאִיר">שְׁמֻעוֹת רַבִּי פִינְחָס בֶּן-יָאִיר</h2>
<h3 id="א23">א <a class="footnote" href="#fn:1" id="fnref:1" title="see footnote"><sup>1</sup></a></h3>
<blockquote><p>אִישׁ צַדִּיק וְעֹשֵׂה פֶלֶא הָיָה רַבִּי פִינְחָס בֶּן-יָאִיר וַיֵּצֵאלוֹ שֵׁם בְּכָל-הָאָרֶץ: וַיְהִי הַיּוֹם וַיֵּלֶךְ בַּדֶּרֶךְ וַיָּסַראֶל אַחַת הֶעָרִים לָלוּן שָׁם: וַיָּבֹאוּ אַנְשֵׁי הַמָּקוֹםוַיִּצְעֲקוּ אָנָּא אִישׁ אֱלֹהִים הוֹשִׁיעָה נָּא: הִנֵּה עַכְבָּרִיםעָלוּ בִגְבוּלֵנוּ מַחֲנֶה כָּבֵד מְאֹד: וַיַּשְׁחִיתוּ אֶת-פְּרִיאַדְמָתֵנוּ וְלַעֲבָדֶיךָ לֹא יַשְׁאִירוּ כָּל-מִחְיָה: וְאַחַדמֵעַבְדֵי הַמֶּלֶךְ נִגַּשׁ אֵלָיו וַיִּקְרָא אֲהָהּ אֲדוֹנִי אִישׁהָאֱלֹהִים הַמֶּלֶךְ הִפְקִיד עַל יָדִי אֶבֶן אַחַת יְקָרָה: וַיֹּאמֶראֵלַי נַפְשְׁךָ תַּחְתֶּיהָ אִם תֹּאבַד מִיָּדְךָ וַיָּבֹא עַכְבָּרוַיִּבְלָעֶהָ: וְעַתָּה כְּבֹא עַבְדְּךָ אֶל הַמֶּלֶךְ וְהָאֶבֶן אֵיןבְּיָדִי וַהֲרָגָנִי: וַיִּשְׁרוֹק רַבִּי פִינְחָס אֶל הָעַכְבָּרִיםוַיִּקְבְּצֵם אֶל מָקוֹם אֶחָד: וַיִּתְבּוֹנֵן אֶל הָאֶחָד וְהִנֵּהמִגַּבּוֹ הוּא גָבוֹהַּ מִכָּל-עֲדָתוֹ וַיֹּאמֶר לוֹ וַיָּקֵאאֶת-הָאָבֶן וַיִּקָּחֶהָ הָעֶבֶד וַיִּשְׁתַּחוּ וַיֵּלַךְ:וּלְכָל-הַנִּצָבִים עָלָיו מֵאַנְשֵׁי הַמָּקוֹם אָמַר הַשְׁמַעְתֶּםאֶת-קוֹל הָעַכְבָּרִים הַיְדַעְתֶּם מָה הֵם מְצַפְצְפִים: וַיַּעֲנוּהָאֲנָשִׁים וַיֹּאמְרוּ לֹא: וַיַּעַן בֶּן-יָאִיר וַיֹּאמֶר זֶה הַדָּבָראֲשֶׁר הֵם מְצַפְצְפִים: הָבִיאוּ אֶת כָּל-הַמַּעֲשֵׂר וְגָעַרְתִּילָכֶם בָּאֹכֵל וְלֹא יַשְׁחִית לָכֶם אֶת-פְּרִי הָאֲדָמָה כִּדְבַר יְיָבְּיַד מַלְאָכִי: וַיִּשְׁמְעוּ הָאֲנָשִׁים בְּקוֹל אִישׁ הָאֱלֹהִיםוַיְמַהֲרוּ אֶל בָּתֵּיהֶם וַיַּעַשְׂרוּ אֶת-תְּבוּאוֹת זַרְעֵיהֶםוַיָּרִימוּ תְרוּמָה וַיִּתְּנוּ לַכֹּהֵן לַלֵּוִי וְלַגֵּר וְלֶעָנִיוְלַיָּתוֹם אֲשֶׁר בְּשַׁעֲרֵיהֶם: וַיַּעַשׂ יְיָ כִּדְבַר פִּינְחָסבֶּן-יָאִיר וַיָּסוּרוּ הָעַכְבָּרִים וַיֹּאבְדוּ מִן הָעִירוּמִכָּל-גְּבוּלָהּ מִסָּבִיב:</p></blockquote>
<h3 id="ב24">ב<a class="footnote" href="#fn:2" id="fnref:2" title="see footnote"><sup>2</sup></a></h3>
<blockquote><p>וּשְׁנֵי אֲנָשִׁים עֲנִיִּים עָבְרוּ עַל פֶּתַח בֵּית רַבִּי פִינְחָסוְסָאתַיִם שְׂעֹרִים בְּיָדָם וַיַּפְקִידוּ בְיָדוֹ וַיֵּלְכוּלְדַרְכָּם: וַיְהִי לִתְקֻפוֹת הַיָּמִים וַיָּבֹאוּ הָעֲנִיִּים בֵּיתָהבֶּן-יָאִיר לָקַחַת אֶת-פִּקְּדוֹנָם מִיָּדוֹ: וַיֹּאמֶר לָהֶם בַּעַלהַבַּיִת הָבִיאוּ גְמַלִּים וְטַעֲנוּ עֲלֵיהֶם אֶת-שְׂעֹרֵיכֶםוַיִּתְמְהוּ הָאֲנָשִׁים אִישׁ אֶל-אָחִיו וַיֹּאמְרוּ הַסְּאָהלַגֻּלְגֹּלֶת לֹא יוּכַל אִישׁ שְׂאֵת עַל שִׁכְמוֹ כִּי יֹאמַר אֵלֵינוּהָבִיאוּ גְמַלִּים לִשְׂאֵתָן: וַיִּקְרָא לָהֶם רַבִּי פִינְחָס אֶלהַמְּגוּרָה וַיַּרְאֵם אֶת-פְּרִי הַתְּבוּאָה אֲשֶׁר הוֹצִיא לָהֶםמִן-הָאָרֶץ מִמְּעַט הַשְּׂעֹרִים אֲשֶׁר זָרַע וַיִּקְצֹר וַיֶּאֱסֹף:וַיִּשְׂמְחוּ הָאֲנָשִׁים מְאֹד וַיְבָרְכוּ אֶת-רַבִּי פִינְחָס בְּשֵׁםיְיָ וַיַּעַמְסוּ אֶת-תְּבוּאָתָם בַּשַּׂקִּים עַל הַגְּמַלִּיםוַיֵּלְכוּ לְבֵיתָם שְׂמֵחִים וְטוֹבֵי לֵב:</p></blockquote>
<h3 id="ג25">ג<a class="footnote" href="#fn:3" id="fnref:3" title="see footnote"><sup>3</sup></a></h3>
<blockquote><p>וְהַקּוֹל נִשְׁמַע בְּבֵית רַבִּי פִינְחָס לֵאמֹר: בַּת נְחוּנְיָאהֶחָסִיד נִסְחֲפָה בְּמַיִם אַדִּירִים בְּלֶכְתָּהּ בַּדֶּרֶךְ לָשׁוּבלְבֵית אָבִיהָ וְאֵינֶנָּה: וַיֵּצֶר לְרַבִּי פִינְחָס מְאֹד וַיֵּאָנַחכִּי עָלָה עַל לִבּוֹ זֵכֶר בֶּן-נְחוּנְיָא אֲשֶׁר מֵת זֶה מְעַטבַּצָּמָא: וַיְמַהֵר בֶּן-יָאִיר אֶל בֵּית-נְחוּנְיָא לְדַבֵּר עַללִבּוֹ וּלְנַחֲמוֹ: וַיְמָאֵן נְחוּנְיָא לְהִתְנַחֵם וַיֵּרַע הַדָּבָרבְּעֵינֵי רַבִּי פִינְחָס בֶּן-יָאִיר: וְרַבִּי-חֲנִינָא בֶּן-דּוֹסָאבָּא גַם הוּא לְדַבֵּר עַל לֵב נְחוּנְיָא: וַתַּעֲבֹר הַשָּׁעָההָרִאשׁוֹנָה וַיֹּאמֶר בֶּן-דּוֹסָא שָׁלוֹם לְבִתְּךָ אַל-תִּירָא:וַתַּעֲבֹר הַשָּׁעָה הַשֵּׁנִית וַיֹּאמֶר שָׁלוֹם לְבִתְּךָ אַל-תִּירָא:וַתַּעֲבֹר הַשָּׁעָה הַשְּׁלִישִׁית וַיֹּאמֶר בֶּן-דּוֹסָא לִנְחוּנְיָאבָּרֵךְ אֶת-יְיָ כִּי הִצִּיל אֶת-נֶפֶשׁ בִּתְּךָ מִשָּׁטֶף: וַיִּשְׂאוּכָל-הַיּשְׁבִים אֶת עֵינֵיהֶם וְהִנֵּה הַנַּעֲרָה בָּאָה אֶל הַבָּיִת:וַיָּרָץ אָבִיהָ לִקְרָאתָהּ וַיִּפֹּל עַל צַוָּארָהּ וַיִּשְׁאַל מִימִלֵּט אֶת-נַפְשֵׁךְ: וַתַּעַן בַּצַּר לִי פֵּרַשְׂתִּי יָדַי לִשְׂחוֹתוְהִנֵּה שְׁתֵּי קַרְנַיִם עֹלוֹת בִּשְׁתֵּי יָדָי וָאַחֲזֵק בָּהֶןוְהִנֵּה מִן הַמַּיִם אֲנִי מוּצֵאת: וָאֶפְקַח עֵינַי וָאֵרֶא וְהִנֵּהאַיִל תָּמִים לְנֶגְדִּי וְאִישׁ זָקֵן נוֹהֵג בּוֹ: וַתֵּפֶן אֶל רַבִּיפִינְחָס בֶּן-יָאִיר וַתֹּאמַר זֶה הָאִישׁ הַזָּקֵן אֲשֶׁר רָאָהבְּצָרַת נַפְשִׁי וַיַּצִּילֵנִי: וַיִּשְׁתּוֹמְמוּ כָל-הַיּשְׁבִים שָׁםוְאִישׁ מֵהֶם לֹא יָדַע כִּי אַבְרָהָם אָבִינוּ הָיָה הַזָּקֵן אֲשֶׁראָמָרָה אֲשֶׁר תָּאֳרוֹ כְּתֹאַר בֶּן-יָאִיר: וְהָאַיִל הוּא הָאַיִלאֲשֶׁר הֶעֱלָה אַבְרָהָם בְּהַר הַמּוֹרִיָּה תַּחַת יִצְחָק בְּנוֹ: כִּיהָאַיִל הַזֶּה יָשׁוּב וְיִחְיֶה מֵעֲרֵמַת אֶפְרוֹ לְמַלֵּט מִמָּוֶתזֶרַע צַדִּיק: וַיִּשְׁאַל אִישׁ אֶת רַבִּי-חֲנִינָא וַיֹּאמֵר אֵין זֹאתכִּי אִם נָבִיא אַתָּה לַייָ וְהוּא גָלָה אָזְנְךָ בְּשִׁבְתְּךָ פֹהבְּתוֹכֵנוּ כִּי בַת נְחוּנְיָא עָלְתָה מִן הַמָּיִם: וַיַּעַןרַבִּי-חֲנִינָא לֹא נָבִיא אָנֹכִי וְלֹא בֶן-נָבִיא כִּי אִםאֶת-הַדָּבָר הַזֶּה הֲשִׁיבוֹתִי אֶל לִבִּי: הֵן אֵל צַדִּיק יְיָהַמְשַׁלֵּם לָאִישׁ כְּצִדְקָתוֹ וְאֵיכָה יְאַבֵּד בַּמַּיִם בַּתנְחוּנְיָא הַחוֹפֵר בְּאֵרוֹת לְמַעַן הַשְׁקוֹת בָּאֵי מוֹעֵד וְעוֹבְרֵידֶרֶךְ מָיִם: וַיִּשְׁמְעוּ הָאֲנָשִׁים וַיִּיטַב בְּעֵינֵיהֶם:</p></blockquote>
<h3 id="ד26">ד<a class="footnote" href="#fn:4" id="fnref:4" title="see footnote"><sup>4</sup></a></h3>
<blockquote><p>וּגְדוּדִים פָּשְׁטוּ בְּעָרֵי הַגְּבוּל וַיִּשְׁבּוּ מְתֵי מִסְפָּרמִבְּנֵי יִשְׂרָאֵל שֶׁבִי: וַיִּקַּח רַבִּי פִינְחָס אֶת-צְרוֹרכַּסְפּוֹ וַיַּחֲבשׁ אֶת-אֲתוֹנוֹ וַיְמַהֵר אֶל שַׂר הַגְּדוּד לְהָחִישׁלָהֶם פְּדוּת: וְהַיָּמִים יְמֵי קָצִיר וּנְהַר גִּינַי מָלֵא עַלכָּל-גְּדוֹתָיו: וַיָּבֹא שָׁמָּה רַבִּי פִינְחָס וַיִּפֶן כֹּה וָכֹהוְאֵין דֶּרֶךְ לַעֲבוֹר וַתֵּצֶר לוֹ מְאֹד וַיִּפָּלֵא מִמֶּנּוּלַעֲשׂוֹת דָּבָר: וַיִּשָּׂא קוֹלוֹ וַיִּקְרָא הִבָּקְעוּ מִפָּנַי מֵיגִינַי הִבָּקֵעוּ כִּי לַעֲשׂוֹת דְּבַר יְיָ אֲנִי הוֹלֵךְ: וַיַּעֲנוּהַמַּיִם וַיֹּאמֵרוּ: דְּבַר יְיָ אֲשֶׁר אֲנַחְנוּ עֹשִׂים נִצָּבלְעוֹלָם וּדְבַר יְיָ אֲשֶׁר אַתָּה עֹשֶׂה בֶּן-אָדָם טֶרֶם יָדַעְתָּאִם יִצְלַח בְּיָדֶךָ: וַיֹּאמֶר רַבִּי פִינְחָס אִם לֹא יִבָּקְעוּלְפָנַי מֵימֶיךָ גִּינַי הַיּוֹם הַזֶּה וְהוֹבַשְׁתִּיךָ וְשַׂמְתִּיךָלְאַכְזָב כָּל-יְמֵי עוֹלָם: וַיִּבָּקַע הַנָּהָר וַיַּעֲבֹר רַבִּיפִינְחָס וַיֹּאמֶר יַעֲבָר נָא גַם הָאִישׁ הַהוֹלֵךְ מֵאַחֲרַיהַנּוֹשֵׂא שַׂק הַחִטִּים עַל שִׁכְמוֹ: כִּי בְדֶרֶךְ מִצְוָה הוּאהוֹלֵךְ לִטְחוֹן אוֹתָם וְלֶאֱפוֹת מַצּוֹת וַיַּעֲבֹר גַּם הוּא:וַיּוֹסֶף וַיֹּאמֶר יַעֲבָר נָא גַּם הַיִּשְׁמְעֵאלִי הַזֶּה: כִּי לֹאנָכוֹן לְעוֹבְרֵי דְרָכִים לַעֲזוֹב אֶחָד מֵהֶם לְנַפְשׁוֹ וַיַּעֲבוֹרגַּם הוּא: וַיָּבֹא אֶל הַמָּלוֹן אֲשֶׁר מֵעֵבֶר לַנָּהָר וַיְפַתַּחאֶת-אֲתוֹנוֹ וַיִּקֶן לָהּ מִסְפּוֹא מְלֹא הָעֹמֶר שְׂעֹרִים וַיִּתֵּןלְפָנֶיהָ: וַתַּהֲפֹךְ הַבְּהֵמָה פָּנֶיהָ וְלֹא אָכְלָה וְלֹא טָעֲמָהמִן הַמִּסְפֹּא: וַיִּקַּח בֶּן-יָאִיר אֶת-הַמִּסְפֹּא וַיְנַעֲרֵהוּוַיַּחְבְּטֵהוּ וַיָּשֶׂם לְפָנֶיהָ וְלֹא נָגְעָה בוֹ וְלֹא הִבִּיטָהאֵלָיו: וַיַּקְרֵב בֶּן-יָאִיר אֶת-בְּלִיל הַשְּׂעֹרִים אֵלָיו וַיָּרֶםמִמֶּנּוּ אֶת-הַתְּרוּמָה וְאֶת-הַמַּעֲשֵׂר: וַתְּמַהֵר הָאָתוֹן אֶלהַמִּסְפֹּא וַתָּחָשׁ וַתֹּאכַל בְּנֶפֶשׁ רְעֵבָה וְשׁוֹקֵקָה:וַיִּפָּלֵא הַדָּבָר בְעֵינֵי הָרוֹאִים וַיְסַפֵּר לָהֶם רַבִּי פִינְחָסלֵאמֹר: גָּנֹב נִגְנְבָה הָאָתוֹן הַזֹּאת מִמֶּנִּי וְלֹא יָדַעְתִּיאָנָה בָאָה וַיְהִי מִקֵּץ שְׁלשָׁה יָמִים וַיְשִׁיבוּהָ הַגַּנָּבִיםלִי: וַיֹּאמְרוּ נֶפֶשׁ בְּהֶמְתְּךָ תְּתַעֵב כָּל-אֹכֶל כִּי לֹאטָעֲמָה מְאוּמָה זֶה שְׁלשָׁה יָמִים: וָאַעַן וָאֹמַר אֵין זֹאת כִּי אִםלֹא הֲרֵמוֹתֶם מִתְּבוּאוֹתֵיכֶם הַמַּעֲשֵׂר וְהַתְּרוּמָה: וָאַגֶּשׁלָהּ מֵאֲשֶׁר לִי וַתֹּאכַל אָכוֹל וְשָׂבוֹעַ בְּכָל-אַוַּת נַפְשָׁהּ:</p></blockquote>
<h3 id="ה27">ה<a class="footnote" href="#fn:5" id="fnref:5" title="see footnote"><sup>5</sup></a></h3>
<blockquote><p>וַיֻּגַּד לְרַבִּי יְהוּדָה הַנָּשִׂיא לֵאמֹר הִנֵּה רַבִּי פִינְחָסבֶּן-יָאִיר עוֹבֵר דֶּרֶךְ עִירֶךָ: וַיָּקָם וַיֵּצֵא לִקְרָאתוֹ הוּאוְכָל-זִקְנֵי בֵיתוֹ וַיִּשְׁתַּחוּ וַיֹּאמַר: אִם נָא מָצָאתִי חֵןבְּעֵינֶיךָ אִישׁ אֱלֹהִים יָבֹא נָא אֶל הַמִּשְׁתֶּה אֲשֶׁר אֶעֱשֶׂהלוֹ: וַיִּיטַב הַדָּבָר בְּעֵינֵי בֶן-יָאִיר וַיֹּאמַר הַפַּעַם לֹאאָבֹא כִּי בְדֶרֶךְ מִצְוָה אֲנִי הוֹלֵךְ וּבְשׁוּבִי לְשָׁלוֹם בֹּאאָבוֹא אֵלָיִךְ: וַיִּשְׂמַח רַבִּי יְהוּדָה הַנָּשִׂיא מְאֹדוַתָּאֹרְנָה עֵינָיו: וַיַּרְא רַבִּי פִינְחָס וַיֹּאמַר הֲנֶחְשַׁבְתִּיבְעֵינֶיךָ כְּאִישׁ אֲשֶׁר הִזִּיר נַפְשׁוֹ מֵאֲכֹל בְּבֵית בְּנֵיעַמּוֹ: חָלִילָה חָלִילָה לִי אַךְ יָדוֹעַ יָדַעְתִּי אֶת-נֶפֶשׁ בְּנֵיהָאָדָם כִּי יֵשׁ אֲשֶׁר תִּמְצָא יָדוֹ וְלֹא יִדְּבֶנּוּ לִבּוֹ וְיֵשׁאֲשֶׁר לִבּוֹ יִשָּׂאֵהוּ וְיָדוֹ תִּקְצָר: וְאַתָּה כִּי הִרְחִיב יְיָגַּם אֶת-יָדְךָ גַּם אֶת-לִבְּךָ מַדּוּעַ לֹא אֹכַל בְּלַחְמֶךָ:וַיְבָרֶךְ בֶּן-יָאִיר אֶת-הַנָּשִׂיא וַיֵּלֶךְ לְדַרְכּוֹ וַיִּפְדֶּהאֶת הָאֲסִירִים מִיַּד שׁוֹבֵיהֶם וַיָּשָׁב אֶל בֵּיתוֹ דֶּרֶךְ עִירהַנָּשִׂיא: וַיְהִי בְקָרְבוֹ לָבֹא אֶל בֵּית הַנָּשִׂיא וְהִנֵּהפְּרָדִים לְבָנִים בַּחֲצַר הַבָּיִת: וַיִּקְרָא בֶן-יָאִיר הַנְּשִׂיאיִשְׂרָאֵל יְכַלְכֵּל מַלְאֲכֵי מָוֶת כָּאֵלֶּה בְּבֵיתוֹ חָלִילָה לִילָסוּר אֶל בֵּיתוֹ וַיִּסֹּב וַיֵּלַךְ: וַיֵּלֶךְ אַחֲרָיורַבִּי-יְהוּדָה הַנָּשִׂיא וַיֹּאמַר אִם רַע בְּעֵינֶיךָ וּמָכַרְתִּיאֶת-הַפְּרָדִים: וַיַּעַן בֶּן-יָאִיר לֹא נָכוֹן לְהַחֲטִיא בָהֶםאֶת-הָאִישׁ אֲשֶׁר יִקְנֵם מִיָּדֶךָ: וַיּוֹסֶף רַבִּי-יְהוּדָההַנָּשִׂיא וַיֹּאמַר אִם רַע בְּעֵינֶיךָ לִמְכּוֹר אוֹתָם וּשְׁלַחְתִּיםלְנַפְשָׁם וְהָלְכוּ בַּאֲשֶׁר יֵלֵכוּ: וַיַּעַן רַבִּי פִינְחָסבֶּן-יָאִיר לֹא נָכוֹן לְהַרְבּוֹת הַנֵּזֶק בְּשַׁלֵּחֲךָ אוֹתָםלַחָפְשִׁי: וַיֹּאמֶר עוֹד הַנָּשִׂיא אִם רַע בְּעֵינֶיךָ לְשַׁלְּחָםלְנַפְשָׁם וְעִקַּרְתִּי אֶת-רַגְלֵיהֶם וְלֹא יַשְׁחִיתוּ עוֹד: וַיַּעַןרַבִּי פִינְחָס לֹא נָכוֹן לְהַכְאִיב נֶפֶשׁ חַיָּה: וַיּוֹסֶףהַנָּשִׂיא וַיַּעַן וְאִם רַע בְּעֵינֶיךָ לְעַקֵּר אֶת-רַגְלֵיהֶםוְצִוִּיתִי לַעֲבָדַי וֶהֱמִיתוּם: וַיַּעֲנֵהוּ רַבִּי פִינְחָסוַיֹּאמַר לֹא נָכוֹן לְאַבֵּד הוֹן בְּיָדָיִם: וַיִּפְצַר בּוֹהַנָּשִׂיא עַד בּוֹשׁ לָבֹא אֶל הַמִּשְׁתֶּה אֲשֶׁר הֵכִין לוֹ: וַיַּעַלסֶלַע כָּבֵד וַיַּבְדֵל בֵּין שְׁנֵיהֶם וְלֹא רָאוּ עוֹד אִישׁאֶת-אָחִיו: וַיְמַהֵר רַבִּי-יְהוּדָה וַיִּשְׁלַח מַלְאָכִים לְדַבֵּרעַל לֵב רַבִּי פִינְחָס וַיַּשִּׂיגוּהוּ פֶּתַח שַׁעַר עִירוֹ:וַיִּקְרָא רַבִּי פִינְחָס צְאוּ אֵלַי בְּנֵי עִירִי וְעִטְּרוּנִימִסָּבִיב כִּי קְרוֹבִים אַתֶּם לִי מִבְּנֵי עִיר אַחֶרֶת: וַיֵּצְאוּכָל-בְּנֵי עִירוֹ וַיַּעַטְרֻהוּ וַיָּסֹכּוּ עָלָיו: וַיִּקְרְאוּאַנְשֵׁי רַבִּי-יְהוּדָה פַּנּוּ מָקוֹם וְשִׂימוּ כָבוֹד לְמַלְאֲכֵינְשִׂיא יִשְׂרָאֵל וַיָּפֻצוּ אִישׁ לְעֶבְרוֹ: וַיִּקְרָא רַבִּיפִינְחָס צְאוּ אֵלַי בָּנַי וְעִטְרוּנִי מִסָּבִיב כִּי קְרוֹבִים אַתֶּםלִי מִבְּנֵי אִישׁ אַחֵר: וַיֵּצְאוּ אֵלָיו בָּנָיו וַיַּעַטְרֻהוּוַיָּסֹכּוּ עָלָיו: וַיִּקְרְאוּ אַנְשֵׁי רַבִּי-יְהוּדָה פַּנּוּ מָקוֹםוְשִׂימוּ כָבוֹד לְמַלְאֲכֵי נְשִׂיא יִשְׂרָאֵל: עוֹד הֵם מְדַבְּרִיםוְאֵשׁ אֱלֹהִים יָרְדָה מִן הַשָּׁמַיִם וַתְּהִי לְחוֹמַת אֵשׁ סְבִיבוֹתרַבִּי פִינְחָס וּסְבִיבוֹת בָּנָיו: וַיִּפְּלוּ הַמַּלְאָכִים עַלפְּנֵיהֶם וַיִּשְׁתַּחֲווּ וַיָּקוּמוּ וַיֵּלְכוּ לְדַרְכָּםוַיְסַפְּרוּ לְרַבִּי-יְהוּדָה אֶת אֲשֶׁר רָאוּ עֵינֵיהֶם: וַיִּקְרָארַבִּי-יְהוּדָה יְיָ אֱלֹהִים אִם לֹא מָצָאתִי חֵן בְּעֵינֶיךָ לֵאוֹרבְּאוֹר פְּנֵי בֶּן-יָאִיר בְּעוֹדֶנִּי חַי עַל פְּנֵי הָאֲדָמָההַזֹּאת: אָנָּא תִּיקַר נָא נַפְשִׁי בְּעֵינֶיךָ לִשְׁבּוֹעַאֶת-תְּמוּנָתוֹ אַחֲרֵי שָׁכְבִי עִם אֲבוֹתָי:</p></blockquote>
<h2 id="שְׁמֻעוֹתיִשְׂרָאֵלוְרוֹמִי">שְׁמֻעוֹת יִשְׂרָאֵל וְרוֹמִי</h2>
<h3 id="אֲרִי-בֵית-עִילָי28">אֲרִי-בֵית-עִילָי<a class="footnote" href="#fn:6" id="fnref:6" title="see footnote"><sup>6</sup></a></h3>
<blockquote><p>וּמַלְכֵי רוֹמִי רָעִים וְחַטָּאִים מְאֹד לֹא יָדְעוּ אֶת יְיָ: וַיְהִיהַמְעַט מֵהֶם כִּי הִקְשִׁיחוּ אֶת-לִבָּם מִיִּרְאַת אֱלֹהִים חַיִּיםוּמֶלֶךְ עוֹלָם: וַיִּתְּנוּ אֶת-לִבָּם כְּלֵב אֱלֹהִים וַיֹּאמְרוּלָשֶׁבֶת מוֹשַׁב אֱלֹהִים בְּתוֹךְ עַמָּם: וַיְצַוּוּ אֶת-הָעַמִּיםאֲשֶׁר בְּכָל-מְדִינוֹת מַלְכוּתָם לְהִשְׁתַּחֲווֹת וּלְזַבֵּחַ לָהֶם:וַיַּעֲשׂוּ כֵן כָּל-הָעַמִּים וַיָּשִׂימוּ לָהֶם אֶת-מַלְכָּם לֵאלֹהִיםוַיְזַבְּחוּ לָהֶם וַיְקַטְּרוּ לָהֶם: וַיִּכְרְעוּ וַיִּשְׁתַּחֲווּלָהֶם גּוֹי גּוֹי מִמְּקוֹמוֹ וְעַם יִשְׂרָאֵל לֹא יִכְרַע וְלֹאיִשְׁתַּחֲוֶה: וַיִּרְאוּ מַלְכֵי רוֹמִי כִּי מֵאֲנוּ בְנֵי יִשְׂרָאֵללַעֲבוֹד אוֹתָם עֲבֹדַת אֱלֹהִים וַיַּרְפּוּ מֵהֶם: וְהָיָה מִדֵּי בֹאאַחַד מֵחַכְמֵי יִשְׂרָאֵל אֶל הֵיכַל הַמֶּלֶךְ וְהִתְוַכְּחוּ עִמּוֹ:וְחַכְמֵי יִשְׂרָאֵל לֹא יָשׁוּבוּ מֵאַחֲרֵיהֶם עַד הוֹכִיחָם לָהֶם כִּיאֱנוֹשׁ רִמָּה הֵם וְלֹא אֱלֹהִים: וַיְהִי הַיּוֹם וַיֵּשֶׁברַבִּי-יְהוֹשֻׁעַ בֶּן-חֲנַנְיָה לִפְנֵי הַקֵּיסָר אַדְרְיָנוֹס:וַיֹּאמֶר אַדְרְיָנוֹס שְׁמַע נָא יְהוֹשֻׁעַ הִנֵּה שָׁמַעְתִּיאֶת-דִּבְרֵי נְבִיאֵיכֶם אוֹמְרִים אַרְיֵה שָׁאָג מִי לֹא יִירָא יְיָדִּבֶּר מִי לֹא יִנָּבֵא: הֵן קְטֹן פָּרָשַׁי יַכֶּה אֶת-הָאַרְיֵהבַּיַּעַר וְלֹא יִתְהַלֵּל וְאַתֶּם תִּתְהַלְלוּ בֵּאלֹהֵי מָעֻזְּכֶםכִּי דִמְיוֹנוֹ כְּאַרְיֵה: וַיֹּאמֶר רַבִּי-יְהוֹשֻׁעַ הֲיָדַעְתָּאֶת-יַעַר בֵּית עִילַי אִם שָׁמַעְתָּ אֶת-שֵׁם הָאַרְיֵה אֲשֶׁרבְּתוֹכוֹ: וַיַּעַן הַמֶּלֶךְ לֹא יָדַעְתִּי וְלֹא שָׁמַעְתִּי:וַיִּצְעַק בֶּן-חֲנַנְיָה אֶל יְיָ וַיֵּעוֹר אֲרִי בֵית עִילַימִמְּקוֹמוֹ וַיֵּלֶךְ הָלוֹךְ וְקָרוֹב אֶל עִיר רוֹמִי: וַיְהִי לוֹ עוֹדאַרְבַּע מֵאוֹת מִיל לָבֹא רוֹמִי וַיִּשָּׁמַע קוֹל נַהֲמוֹ וַתִּפֹּלחוֹמַת הָעִיר תַּחְתֶּיהָ וְכָל הָרוֹתֶיהָ שִׁכֵּלוּ: וַיִּקְרַב עוֹדלָבֹא מֵאָה מִיל וַיִּשָּׁמַע קוֹל נַהֲמוֹ שֵׁנִית וַתִּפֹּלְנָהוַתִּשָּׁבַרְנָה שִׁנֵּי בְנֵי הָעָם וְהַמֶּלֶךְ נָפַל מִכִּסְאוֹאָרְצָה: וַיֹּאמֶר הַמֶּלֶךְ מַהֲרוּ אֶת-בֶּן-חֲנַנְיָה וַיָּבֹאוַיַּעֲמֹד לְפָנָיו: וַיֹּאמֶר אַדְרְיָנוֹס קוּם קְרָא אֶל אֱלֹהֶיךָוְיָשֵׁב אֶת-הָאַרְיֵה לִמְקוֹמוֹ: וַיִּקְרָא רַבִּי-יְהוֹשֻׁעַ אֶל יְיָוַיָּשָׁב הָאַרְיֵה לִמְקוֹמוֹ יַעֲרָה בֵית עִילַי וַתֵּשֶׁב רוֹמִילָבֶטַח כִּתְמוֹל שִׁלְשׁוֹם:</p></blockquote>
<h3 id="עֵינַיִםרָמוֹת29">עֵינַיִם רָמוֹת<a class="footnote" href="#fn:7" id="fnref:7" title="see footnote"><sup>7</sup></a></h3>
<blockquote><p>וַיּוֹסֶף הַמֶּלֶךְ אַדְרְיָנוֹס וַיָּבֹא עִם רַבִּי-יְהוֹשֻׁעַבַּדְּבָרִים וַיֹּאמֶר לוֹ הַרְאֵנִי נָא אֶת-אֱלֹהֶיךָ פָּנִים אֶלפָּנִים: וַיַּעַן בֶּן-חֲנַנְיָה טוֹב הַדָּבָר אֲנִי אַרְאֶךָּ:וַיּוֹצֵא אֶת-הַמֶּלֶךְ הַחוּצָה וַיֹּאמֶר שָׂא נָא עֵינֶיךָ וְהַבֵּטאֶל פְּנֵי הַשֶּׁמֶשׁ אַל תִּגְרַע עַיִן מִמֶּנָּה עַד אִם אָמַרְתִּילָךְ: וַיֹּאמֶר הַמֶּלֶךְ אֵיכָכָה אוּכַל לְהָרִים פָּנַי אֶל הַשֶּׁמֶשׁהֲלֹא עֵינַי תִּכְהֶינָה מֵרֹב אוֹרָה: וַיִּצְחַק רַבִּי-יְהוֹשֻׁעַוַיֹּאמֶר הֵן כָּהוּ עֵינֶיךָ לִרְאוֹת אֶת-אַחַד עַבְדֵי אֱלֹהַיהַקְּטַנִּים וְאֵיךְ יִשָּׂאֲךָ לִבְּךָ לְהַבִּיט אֶל-עַצְמוֹוְאֶל-כְּבוֹדוֹ: וַיִּשְׁמַע אַדְרְיָנוֹס אֶת-מוּסַר כְּלִמָּתוֹוַיִּדֹּם:</p></blockquote>
<h3 id="מְשָׁרְתֵיעֶלְיוֹן30">מְשָׁרְתֵי עֶלְיוֹן<a class="footnote" href="#fn:8" id="fnref:8" title="see footnote"><sup>8</sup></a></h3>
<blockquote><p>וַיְהִי הַיּוֹם וַיִּקְרַא אַדְרְיָנוֹס לְבֶן-חֲנַנְיָה וַיֹּאמַר הִנֵּהיָעַצְתִּי לַעֲשׂוֹת מִשְׁתֶּה לֵאלֹהֶיךָ כְּיַד הַמֶּלֶךְ: וְעַתָּהעוּץ נָא עֵצָה אֵי זֶה מָקוֹם אֶבְחַר לַעֲרוֹךְ אֶת-הַשֻּׁלְחָן:וַיַּעַן רַבִּי-יְהוֹשֻׁעַ עַל שְׂפַת נְהַר רַבִּית תַּעֲרוֹךְ שֻׁלְחָןכִּי הַמָּקוֹם רְחַב יָדַיִם מְאֹד: וַיְצַו הַמֶּלֶךְ אֶת-שָׂרֵיהַטַּבָּחִים וְאֶת-שָׂרֵי הַמַּשְׁקִים וְהָאוֹפִים וַיִּטְבְּחוּוַיִּמְסְכוּ וַיֹּאפוּ וַיְבַשְּׁלוּ כָּל יְמֵי הַקָּיִץ: וַיְהִי מִקֵּץשִׁשָּׁה חֳדָשִׁים וַיַּעֲבֵר יְיָ רוּחַ עַל הָאָרֶץ וַיִּשָּׂאאֶת-הַמַּטְעַמִּים וְאֶת-כָּל-הַמַּאֲפֶה וַיִּתְקָעֵם הַיָּמָה:וַיִּשְׁאַל אַדְרְיָנוֹס מַה זֹּאת וַיַּעַן בֶּן-חֲנַנְיָה הָרוּחוֹתעַבְדֵי הַמֶּלֶךְ יְיָ צְבָאוֹת הֵם אֲשֶׁר שָׁלַח לְפָנָיו לְטַאֲטֵאאֶת-בֵּית הַמִּשְׁתֶּה: וַיָּשָׁב הַמֶּלֶךְ וַיֶּאְסֹף אֶת שָׂרֵיהַטַּבָּחִים הַמַּשְׁקִים וְהָאוֹפִים וַיְצַוֵּם לָשׁוּב לַעֲרוֹךְשֻׁלְחָן לֵאלֹהִים עַל שְׂפַת נְהַר רַבִּית כְּיַד הַמֶּלֶךְ: וַתֵּרֶבהַתְּכוּנָה הַטֶּבַח וְהַמֶּסֶךְ כֹּל יְמֵי הַחֹרֶף: וַיְהִי מִקֵּץשִׁשָּׁה חֳדָשִׁים וַיָי הִמְטִיר גֶּשֶׁם שׁוֹטֵף עַל הָאָרֶץ: וַיָּצֶףהַגֶּשֶׁם אֶת-שֻׁלְחַן הַמֶּלֶךְ וְאֶת-כָּל-הַמַּעֲדַנִּיםוְהַמַּמְתַּקִּים אֲשֶׁר עָלָיו וַיְשִׂימֵם לִמְבוּסָה כְּטִיט חֻצוֹת:וַיִּשְׁאַל אַדְרְיָנוֹס מַה זֹּאת וַיֹּאמֶר בֶּן-חֲנַנְיָה הַגְּשָׁמִיםעַבְדֵי הַמֶּלֶךְ יְיָ צְבָאוֹת הֵם אֲשֶׁר שָׁלַח לְפָנָיו לְרַבֵּץאֶת-קַרְקַע בֵּית הַמִּשְׁתֶּה לְבִלְתִּי עֲלוֹת מִמֶּנּוּ אָבָק:וַיֹּאמֶר אַדְרְיָנוֹס אִם אֵלֶּה עֲבָדָיו וְאֵלֶּה מַלְאָכָיו קָצְרָהיָדִי מֵעֲשׂוֹת לוֹ מִשְׁתֶּה:</p></blockquote>
<h3 id="פֶּלֶךְוְכִישׁוֹר31">פֶּלֶךְ וְכִישׁוֹר<a class="footnote" href="#fn:9" id="fnref:9" title="see footnote"><sup>9</sup></a></h3>
<blockquote><p>וּבַת הָיְתָה לְמֶלֶךְ רוֹמִי מַאֲרֶכֶת לָשׁוֹן וְסָרַת טָעַם:וַתִּתְלוֹצֵץ וַתֹּאמֶר לְרַבִּי-יְהוֹשֻׁעַ אִם אֱמֶת הַדָּבָר כִּיאֱלֹהֵיכֶם חָרַשׁ עֵצִים הוּא הַמְקָרֶה בַמַּיִם עֲלִיּוֹתָיו: יַעַשׂנָא לִי פֶלֶךְ וְכִישׁוֹר לִטְווֹת בּוֹ מַעֲשֵׂה יָדָי: וַיַּעַןוַיֹּאמֶר רַבִּי-יְהוֹשֻׁעַ אָמֵן יְיָ תֶּן לָהּ כַּאֲשֶׁר שָׁאָלָה:וַיִּפֶן אֵלֶיהָ וְהִנֵּה הִיא מְצֹרַעַת כַּשָּׁלֶג: וַיְמַהֲרוּ עַבְדֵיאָבִיהָ הַמֶּלֶךְ הָרוֹפְאִים וַיָּבִיאוּ לָהּ פֶּלֶךְ וְכִישׁוֹר: כִּיחֹק הוּא לִבְנֵי רוֹמִי לָתֵת לְכָל-צָרוּעַ מַטְוֶה וְטָווּ בִידֵיהֶםכָּל-הַיּוֹם בְּרֹאשׁ חֻצוֹת: וְרָאוּ כָל-הָעָם אֶת-עָנְיָםוְהִתְפַּלְלוּ אֶל אֱלֹהֵיהֶם לֶאֱסוֹף אוֹתָם מִצָּרַעְתָּם: וַיְהִימִקֵּץ יָמִים וַתִּשְׁלַח וַתִּקְרָא לְבֶן-חֲנַנְיָה וַתֹּאמַרהִתְפַּלֶּל נָא אֶל אֱלֹהֶיךָ וְיִקַּח מִיָּדִי אֶת-הַפֶּלֶךְ אֲשֶׁרנָתַן לִי: וַיַּעַן בֶּן-חֲנַנְיָה הִקְשִׁית לִשְׁאֹל הֵן נָתוֹן יִתֵּןיְיָ אֱלֹהַי לִבְנֵי אָדָם אֶת-מִשְׁאֲלוֹתֵיהֶם אַךְ לָקֹחַ לֹא יִקַּחמֵהֶם כָּל מְאוּמָה: וַתְּהִי בַת אַדְרְיָנוֹס מְצֹרַעַת עַד יוֹםמוֹתָהּ:</p></blockquote>
<h3 id="בַּכּוֹשָׁרוֹת32">בַּכּוֹשָׁרוֹת<a class="footnote" href="#fn:10" id="fnref:10" title="see footnote"><sup>10</sup></a></h3>
<blockquote><p>וְרַבּוֹת מִנְּשֵׁי רוֹמִי חַכְמוֹת לֵב וְטוֹבוֹת שֶׂכֶל הָיוּ:וַתֶּאֱהַבְנָה לִשְׁמוֹעַ חָכְמָה מִפִּי חַכְמֵי יִשְׂרָאֵלוּלְנַסּוֹתָם בְּחִידוֹת: וַיְהִי הַיּוֹם וַתֹּאמֶר אַחַת הַגְּבִירוֹתלְבֶן-חֲלַפְתָּא: הַגִּידָה נָא לִי יוֹסִי רַבִּי בְּכַמָּה יָמִיםעָשָׂה יְיָ אֶת-הַשָּׁמַיִם וְאֶת-הָאָרֶץ: וַיַּעַן הָרַב וַיֹּאמַרבְּשִׁשָּׁה יָמִים עָשָׂה יְיָ אֶת-הַשָּׁמַיִם וְאֶת-הָאָרֶץ:וַתִּשְׁאַל הַגְּבִירָה עוֹד וּלְמִן הַיּוֹם אֲשֶׁר כִּלָּה יְיָמַעֲשֵׂה שָׁמַיִם וָאָרֶץ מַה מַּעֲשֵׂהוּ: וַיֹאמֶר לָהּ רַבִּי יוֹסִייְיָ יוֹשֵׁב בַּשָּׁמַיִם וְיוֹסֵד אֲגֻדּוֹת כָּל-הַיּוֹם לֵאמֹר בַּתפְּלוֹנִי לִפְלוֹנִי וּרְכוּשׁ פְּלוֹנִי לִפְלוֹנִי: וְסֻלָּמוֹת יִבְנֶהלִבְנֵי הָאָדָם אֶת-זֶה יַשְׁפִּיל וְאֶת-זֶה יָרִים: לְאֶחָד יָבִיאאֵשֶׁת נְעוּרִים מֵרָחוֹק וְיִתְּנֶהָ בְחֵיקוֹ וְאֶת-הָאֶחָד יוֹלִיךְלְמֶרְחַקִּים לִמְצֹא אֶת-חֲבֶרְתּוֹ נְוַת בֵּיתוֹ: וַתִּצְחַק הָאִשָּׁהוַתֹּאמַר הֲיַעֲשֶׂה אֱלֹהִים דָּבָר אֲשֶׁר גַּם יַד אֱנוֹשׁ תִּמְצָאלַעֲשׂוֹת כָּמֹהוּ אַף אֲנִי אֶהְיֶה כֵּאלֹהִים וְאֶעֱשֶׂה כֵּן:וַיֹּאמֶר בֶּן-חֲלַפְתָּא אִם נָקֵל הַדָּבָר בְּעֵינַיִךְ גָּדוֹל הוּאבְּעֵינֵי אֱלֹהִים מְאֹד מְאֹד: וַיְכַל בֶּן-חֲלַפְתָּא לְדַבֵּרוַיִּפֶן וַיֵּלֶךְ אֶל בֵּיתוֹ: וְהַגְּבִירָה שָׁלְחָה וַתְּשַׁמַּעכְּרֶגַע אֶת-עֲבָדֶיהָ וְאֶת-שִׁפְחוֹתֶיהָ אֶלֶף בְּמִסְפָּרוַתַּעַרְכֵם אֵלֶּה לִקְרַאת אֵלֶּה: וַתַּעֲבֹר בֵּין שְׁתֵּיהַמַּעֲרָכוֹת בַּתָּוֶךְ וַתַּחֲזֵק בְּאַחַת הַשְּׁפָחוֹת וַתַּקְרֵבאוֹתָהּ אֶל הָעֶבֶד אֲשֶׁר מִמֻּלָהּ וַתֹּאמֶר הֱיִי לוֹ לְאִשָּׁה:וַתּוֹסֶף לַעֲשׂוֹת כֵּן וַתִּמְסוֹר שִׁפְחָה לְעֶבֶד שִׁפְחָה לְעֶבֶדעַד תֹּם כָּל-הַשְּׁפָחוֹת וְהָעֲבָדִים וַתְּשַׁלְּחֵם אֶל בֵּיתהָעֲבָדִים וַיֵּלֵכוּ: וַתִּשְׂמַח הָאִשָּׁה וַתִּתְבָּרֵךְ בִּלְבָבָהּעַל מַעֲשֵׂה אֱלֹהִים אֲשֶׁר עָשְׂתָה בְּרוּחַ פִּיהָ: וַתַּשְׁכֵּםמִמָּחֳרָת וְהִנֵּה קוֹל מְהוּמָה וַהֲמוּלָּה בַּחוּץ וַתִּקְרַבוַתִּפְתַּח אֶת-חַלּוֹנָהּ וְהִנֵּה בְכִי וַאֲנָקָה שֶׁבֶר יָד וְשֶׁבֶררֶגֶל מַחַץ קָדְקֹד וּנְקוֹר עָיִן: וְכָל-עֲבָדֶיהָ וְשִׁפְחוֹתֶיהָצֹבְאִים פֶּתַח הַבָּיִת: זֶה אוֹמֵר לָמָה הֲרֵעוֹת גְּבִרְתִּי לָתֵתבְּחֵיקִי אִשָּׁה מְבִישָׁה וְרָעַת מַרְאֶה כָּזֹאת: וְזֹאת אוֹמֶרֶת מַהפִּשְׁעִי וּמַה חַטָּאתִי כִּי הִרְכַּבְתְּ לְרֹאשִׁי אַכְזָרִיוְנִבְזֶה כָּזֶה: וַתְּהִי הַצְּעָקָה גְּדוֹלָה מְאֹד אֵין נֶפֶשׁ אֲשֶׁרשָׁלוֹם בְּפִיהָ וּמְתוֹם בִּבְשָׂרָהּ: וַתִּשְׁלַח וַתִּקְרָאלְבֶן-חֲלַפְתָּא וַתֹּאמַר אֱמֶת הַדָּבָר אֲשֶׁר אָמָרְתָּ: וַתּוֹסֶףוַתֹּאמֶר הַפַּעַם יָדַעְתִּי כִּי גָדוֹל יְיָ מִכָּל אֱלֹהִים וּדְבָרוֹבְּפִי חַכְמֵי תוֹרָתוֹ אֱמֶת:</p></blockquote>
<h3 id="בֶּן-תְּמַלְיוֹן33">בֶּן-תְּמַלְיוֹן<a class="footnote" href="#fn:11" id="fnref:11" title="see footnote"><sup>11</sup></a></h3>
<blockquote><p>וְזִקְנֵי רוֹמִי נֶאֶסְפוּ יַחַד לְהָסֵב אֶת-לֵב בְּנֵי יִשְׂרָאֵלמֵאַחֲרֵי יְיָ אֱלֹהֵיהֶם וַיַּעֲרִימוּ סוֹד וַיַּעֲמִיקוּ עֵצָהלְהָקִים דָּבָר לֵאמֹר: אִישׁ אִישׁ מִבְּנֵי יִשְׂרָאֵל אֲשֶׁר יַזִּירנַפְשׁוֹ מִכָּל-טֻמְאָה וּבְשַׂר חֲזִיר לֹא יֹאכַל וּמֵת הָאִישׁ הַהוּא:וְאִישׁ אֲשֶׁר יָמוּל אֶת-עָרְלַת בְּנוֹ דָּמוֹ בּוֹ: וְנֶפֶשׁ כִּיתִשְׁמוֹר אַחַת מִכָּל-שַׁבְּתוֹת יְיָ וּמֵתָה הַנֶּפֶשׁ הַהִיא:וַיִּשְׁמְעוּ בְנֵי יִשְׂרָאֵל אֶת-הַדָּבָר הָרָע הַזֶּה וַיִּתְאַבָּלוּוְלֹא יָדְעוּ מַה לַעֲשׂוֹת: וַיָּקָם אִישׁ מִתּוֹךְ הָעֵדָה וּשְׁמוֹרְאוּבֵן הָאִצְטְרוּבְלִי וְהָאִישׁ חָכָם וְנָבוֹן מְאֹד: וַיְגַלַּחכְּמִשְׁפַּט הָרוֹמִיִּים וַיְחַלֵּף אֶת-שִׂמְלוֹתָיו וַיִּלְבַּשׁבִּגְדֵי רוֹמִי וַיַּעַל וַיֵּשֶׁב בְּתוֹכָם: וַיְהִי בְּדַבְּרָם עַלבְּנֵי יִשְׂרָאֵל וַיֹּאמֶר לֹא טוֹבָה הָעֵצָה אֲשֶׁר יְעַצְתֶּם:שָׁמוֹר יִשְׁמוֹר יִשְׂרָאֵל אֶת-הַשַּׁבָּת אָז יִדַּל אָז יִוָּרֵשׁוְעָלְתָה יָדֵנוּ עָלָיו וְהִכְחַדְנוּהוּ: הִמּוֹל יִמּוֹל בְּשַׂרעָרְלָתוֹ וּבְשַׂר חֲזִיר חֵלֶב וָדָם לֹא יֹאכַל וְסָר כֹּחוֹ מֵעָלָיווְחָזַקְנוּ מִמֶּנּוּ וְהָיָה לָנוּ לְעֶבֶד עוֹלָם: וַיִּיטַב הַדָּבָרבְּעֵינֵי זִקְנֵי רוֹמִי וַיָּפֵרוּ אֶת-הָעֵצָה אֲשֶׁר יָעָצוּוַיִּשְׁמְעוּ בְנֵי יִשְׂרָאֵל וַיִּשְׂמָחוּ: וַיְהִי בַּיוֹםהַשְּׁלִישִׁי וַיֻּגַּד לְזִקְנֵי רוֹמִי לֵאמֹר הָאִישׁ אֲשֶׁר דִּבֶּראֶת-דְּבָרָיו בְּיוֹם הַקָּהָל אִישׁ עִבְרִי הוּא: וּבְנֵי עַמּוֹשְׁלָחֻהוּ בְעָרְמָה לֵאמֹר לֵךְ סַכֶּל-נָא עֲצַת זִקְנֵי רוֹמִי:וַיִּשְׁמְעוּ הַזְּקֵנִים וַיִּחַר אַפָּם וַיָּקֻמוּ וַיִּכְתְּבוּאֶת-הַחֻקִּים וַיַּחְתְּמוּ בְּטַבַּעַת הַמֶּלֶךְ: וַתֵּצֶר לְיִשְׂרָאֵלמְאֹד וַיַּאַסְפוּ אֶת-כָּל-הַחֲכָמִים וְהַזְּקֵנִים לַחֲקוֹרוְלִדְרוֹשׁ וְלָדַעַת מַה לַעֲשׂוֹת וַיֹּאמְרוּ מִי יָפֶר לָנוּ עֲצַתזִקְנֵי רוֹמִי: וַיַּעַן אִישׁ מִן הַיּוֹשְׁבִים שָׁם רַבָּן שִׁמְעוֹןבֶּן-יוֹחַי יֵלֵךְ וְהֵפֵר לָנוּ אֶת-עֲצַת זִקְנֵי רוֹמִי כִּי עֹשֵׂהפֶלֶא הוּא: וְזֶה הַדָּבָר אֲשֶׁר הֶאֱמִין הָעָם בְּבֶן-יוֹחַי כִּימַפְלִיא לַעֲשׂוֹת הוּא: מִדֵּי שִׂים הַמֶּלֶךְ מַס עַל יִשְׂרָאֵל וְקָםרַבָּן שִׁמְעוֹן וְיָצָא אֶל הַבִּקְעָה וְהֵנִיף יָדוֹ וְקָרָא בִּקְעָהבִּקְעָה הִמָּלְאוּ דִנְרֵי זָהָב וּמָלְאָה הַבִּקְעָה אֲדַרְכֹּנֵיזָהָב לַאֲלָפִים וְלִרְבָבוֹת: וּמִהֵר רַבָּן שִׁמְעוֹן וְשָׂם אֶתהַזָּהָב בַּשַּׂקִּים וְנָתַן עַל הַחֲמוֹרִים וְהֶעֱלוּ בְנֵי יִשְׂרָאֵלאֶת-הַמַּס אֶל הַמֶּלֶךְ: עַל כֵּן יָצָא לוֹ שֵׁם בְּיִשְׂרָאֵל כִּיעֹשֵׂה נִפְלָאוֹת הוּא: וַיְהִי בֶּאֱמָר לוֹ הָאִישׁ כִּי יֵלֵךְ רוֹמִיוַיְבֲקֵשׁ כִּי יֵלֵךְ עִמּוֹ גַּם רַבִּי-אֶלְעָזָר בֶּן-רַבִּי-יוֹסִי:וַיַּעַן רַבִּי-יוֹסִי אֲבִי רַבִּי-אֶלְעָזָר מִי יֹאמַר לְאִישׁהַשְׁלֵךְ נֶפֶשׁ בִּנְךָ מִנֶּגֶד כִּי תֹאמְרוּ אֵלַי שְׁלַחאֶת-בְּנֶךָ: וַיַּעַן רַבָּן שִׁמְעוֹן וּמִי יֹאמַר לְיוֹחַי אָבִיהַשְׁלֵךְ נֶפֶשׁ בִּנְךָ מִנֶּגֶד כִּי תֹאמְרוּ אֵלַי לֵךְ בְּדֶרֶךְרְחוֹקָה: וַיֹּאמֶר רַבִּי-יוֹסִי לֹא מִהְיוֹת הַדֶּרֶךְ רְחוֹקָהיָרֵאתִי לִשְׁלוֹחַ אֶת-בְּנִי עִמְּךָ כִּי יָדַעְתִּי כִּיכָל-הַיּוֹצֵא מִפִּיךָ יֵעָשֶׂה: וְעַתָּה אוּלַי יְדַבֵּר בְּנִילְפָנֶיךָ דָּבָר אֲשֶׁר לֹא כַדָּת וְחָרָה אַפְּךָ בוֹ וַהֲרַגְתּוֹבְּאִמְרֵי פִיךָ: וַיֹּאמֶר רַבָּן שִׁמְעוֹן בִּי נִשְׁבַּעְתִּי כִּילֹא תְאֻנֶּה לוֹ כָּל-רָעָה: וַיִּשְׁמַע רַבִּי-יוֹסִי בְּקוֹל רַבָּןשִׁמְעוֹן וַיִּתֶּן-לוֹ אֶת-בְּנוֹ וַיֵּלְכוּ שְׁנֵיהֶם יַחְדָּו:וַיְהִי בַדֶּרֶךְ וַיֹּאמֶר רַבָּן שִׁמְעוֹן שָׁלשׁ פְּעָמִים נִרְאֹהנִרְאָה מַלְאַךְ אֱלֹהִים לְהָגָר שִׁפְחַת בֵּית אָבִינוּ וּמִמֶּנּוּאָבַד כָּל-חָזוֹן: וַיִּשָּׂא עֵינָיו וַיַּרְא וְהִנֵּה נַעַר קָטֹן רָץוַיִּשְׁאָלֵהוּ רַבָּן שִׁמְעוֹן מִי אַתָּה וּמַה מַּעֲשֶׂךָ: וַיַּעַןהָקָּטֹן יֶלֶד מִיַּלְדֵי הָרוּחוֹת אָנִי וּשְׁמִי בֶּן-תְּמַלְיוֹן:וּמְלַאכְתִּי לְהוֹלִיךְ נְפָשׁוֹת שׁוֹלָל וְעַתָּה אִם טוֹב אֲנִיבְּעֵינֶיךָ אָבוֹאָה עִמָּךְ: וַיַּעֲנֵהוּ רַבָּן שִׁמְעוֹן אִם טוֹבבְּעֵינֶיךָ לָלֶכֶת לְפָנָי לֵךְ אַךְ עִמִּי לֹא תָבֹא: וַיֵּלֶךְבֶּן-תְּמַלְיוֹן וַיָּשָׁט וַיָּעָף רוֹמִי כִּשְׁלשָׁה יָמִים לִפְנֵיבֹא שָׁמָּה בֶּן-יוֹחַי וְרַבִּי-אֶלְעָזָר רֵעֵהוּ: וַיְהִי כְּבֹאָםהָעִירָה וַיִּשְׁמְעוּ וְהִנֵּה בַת-הַמֶּלֶךְ הִשְׁתּוֹלְלָהוְכָל-רוֹפְאֵי הַמֶּלֶךְ לֹא יִמְצְאוּ אֶת-יְדֵיהֶם לְהַצִּילָהּמֵרָעָתָהּ: וַיָּשֶׂם רַבָּן שִׁמְעוֹן בֶּן-יוֹחַי אֶת-פָּנָיו אֶל-בֵּיתהַמֶּלֶךְ וַיִּתְיַצֵּב פֶּתַח הַבָּיִת: וַיִּשָּׂא קוֹלוֹ וַיִּקְרָאהֶרֶף בֶּן-תְּמַלְיוֹן הֶרֶף מִבַּת הַמֶּלֶךְ וְלֵךְ לִמְקוֹמְךָ הֲלֹאצִוִּיתִיךָ: וַיִּשָּׂא הַמֶּלֶךְ אֶת עֵינָיו וַיַּרְא וְהִנֵּה נַעַרקָטֹן פּוֹרֵשׂ כְּנָפַיִם נַעֲלָה מֵעַל רֹאשָׁהּ וַיִּתְעוֹפֵף הַחוּצָה:וַיִּפֶן אֶל-בִּתּוֹ וְהִנֵּה הִיא נִרְפָּאָה וַיִּפֹּל עַל צַוְּארֵירַבָּן שִׁמְעוֹן וַיִּקְרָא מַה תְּבַקֵּשׁ מִיָּדִי וְאֶתְּנָה לָךְ: אִםטוֹב בְּעֵינֶיךָ וְנָתַתִּי לְךָ מְלֹא בֵיתְךָ כֶּסֶף וְזָהָב: וַיַּעַןרַבָּן שִׁמְעוֹן לֹא כֶסֶף וְזָהָב אֶשְׁאַל מִיָּדְךָ כִּי אִםאֶת-הַדָּבָר הַזֶּה תַּעֲשֶׂה לִי הֲבִיאֵנִי נָא אֶל אוֹצַר הַכְּתָבִיםוְהוֹצִיאָה לִי מִשָּׁם אֶת-הַשִּׂטְנָה אֲשֶׁר כָּתְבוּ זִקְנֵי עַמְּךָעַל עַמִּי: וַיַּעַשׂ הַמֶּלֶךְ כֵּן וַיְבִיאֵהוּ אֶל הָעַרְכִי<a class="footnote" href="#fn:12" id="fnref:12" title="see footnote"><sup>12</sup></a>וַיּוֹצֵא לוֹ אֶת-הַשִּׂטְנָה וַיִּקְרָעֶהָ וַיַּעֲבֵר אֶת-רָעַתהַזְּקֵנִים מֵעַל יִשְׂרָאֵל: וַיִּתֵּן מַתָּנוֹת רַבּוֹת וִיקָרוֹתלְרַבָּן שִׁמְעוֹן וּלְרֵעֵהוּ וַיְשַׁלְּחֵם אֶל עִירָם וְאֶל אַרְצָםבְּכָבוֹד:</p></blockquote>
<h3 id="רֹאשׁשִׁבֹּלֶת35">רֹאשׁ שִׁבֹּלֶת<a class="footnote" href="#fn:13" id="fnref:13" title="see footnote"><sup>13</sup></a></h3>
<blockquote><p>וַתְּהִי עֵת צָרָה לְיִשְׂרָאֵל וַיִּשְׁלְחוּ מַלְאָכִים רוֹמִיאֶת-רַבָּן-גַּמְלִיאֵל הַנָּשִׂיא אֶת-רַבִּי-אֱלִיעֶזֶרוְאֶת-רַבִּי-יְהוֹשֻׁעַ לְכַפֵּר אֶת-פְּנֵי מַלְכוּת רוֹמִי בְּמִנְחָה:וַיָּבֹאוּ וַיֹּאמְרוּ לָסוּר אֶל בֵּית אִישׁ מִבְּנֵי יִשְׂרָאֵלוַיִּדְרְשׁוּ וַיְבַקְשׁוּ וְלֹא מָצָאוּ: וַיָּסוּרוּ אֶל אַחַדהַשְּׁוָקִים וַיִּמְצְאוּ עֲדַת יְלָדִים מְצַחֲקִים: וְהִנֵּה יֶלֶדמוֹדֵד מְלֹא כַף חוֹל בַּחֶרֶשׂ וַיֹּאמֶר רְאֵה נָא הִנֵּה הֲרִמוֹתִיאֶת-הַמַּעֲשֵׂר וְאֶת-הַתְּרוּמָה: וַיֵּדְעוּ הַחֲכָמִים כִּי בְנֵייִשְׂרָאֵל שׁוֹכְנִים בַּמָּקוֹם הַזֶּה: וַיִּגַּשׁ רַבָּן-גַּמְלִיאֵלאֶל הַיֶּלֶד וַיֹּאמֶר הַגִּידָה נָּא לִי בְּנִי הֲיֵשׁ בָּזֶה מָקוֹםלָלוּן: וַיַּעַן הַיֶּלֶד אֵלְכָה נָּא וְאַגִּידָה לִבְתֵירָה לֵאמֹראֲנָשִׁים מִבְּנֵי יִשְׂרָאֵל בָּאוּ הֵנָּה וַיַּשְׁלֵךְ מִיָּדוֹאֶת-הַחוֹל וְאֶת הַחֶרֶשׂ וַיָּרֹץ: וַיֵּצֵא הָאִישׁ וַיֹּאמַר סוּרוּאֲדוֹנַי סוּרוּ אֵלַי הִנֵּה כָל-בֵּיתִי לִפְנֵיכֶם: וַיּאַסְפֵם הָאִישׁהַבַּיְתָה וַיָּשֶׂם לִפְנֵיהֶם לָחֶם: וַיְהִי מִדֵּי הֱבִיאוֹאֶת-הַמַּטְעַמִּים הַחַדְרָה וְהִגִּישׁ אוֹתָם אֶל הַתָּא אֲשֶׁרבְּיַרְכְּתֵי הַבַּיִת וְאַחֲרֵי כֵן יַעֲלֵם עַל הַשֻּׁלְחָן:וַיִּפָּלֵא הַדָּבָר בְּעֵינֵיהֶם וַיִּשְׁאֲלוּ אֶת-בַּעַל הַבַּיִתמַדּוּעַ אַתָּה עֹשֶׂה כֹּה: וַיֹּאמֶר לָהֶם אָבִי נָדַר נֶדֶרלְבִלְתִּי צֵאת מִן הַתָּא הַזֶּה עַד אִם זָכָה לִרְאוֹת אֶת-פְּנֵיחַכְמֵי יִשְׂרָאֵל: וַיֹּאמֶר רַבָּן גַּמְלִיאֵל לֵךְ אֱמוֹר לְאָבִיךָהִנֵּה שְׁלשָׁה אֲנָשִׁים בָּאוּ אֶל בֵּיתְךָ מֵאֶרֶץ יִשְׂרָאֵל הֵמָּהיַתִּירוּ נִדְרֶךָ: וַיֹּאמֶר אֵלָיו הָאִישׁ וְאִם יֹאמַר לִי אָבִי מַהשְּׁמוֹתָם מָה אֹמַר אֲלֵיהֶם: וַיַּעַן הַנָּשִׂיא שְׁמִי גַּמְלִיאֵלוְשֵׁם הָאֲנָשִׁים הַהוֹלְכִים עִמִּי אֱלִיעֶזֶר וִיהוֹשֻׁעַ: וַיִּיטַבהַדָּבָר בְּעֵינֵי בַעַל הַבַּיִת וַיָּבֹא וַיַּגֵּד לְאָבִיו:וַיִּצְהַל הַזָּקֵן קוֹלוֹ וַיִּקְרָא אִם כֵּן לָמָּה לִי לְהַתִּירנִדְרִי הֲלֹא הָאֲנָשִׁים הָאֵלֶּה הֵם רָאשֵׁי חַכְמֵי יִשְׂרָאֵל אֲשֶׁרלָהֶם יִחַלְתִּי עַד הַיּוֹם: וַיֵּצֵא אֲלֵיהֶם הַזָּקֵן וַיִּשְׁתַּחוּוַיִּקְרָא שָׁלוֹם עֲלֵיכֶם רַבּוֹתַי וּמוֹרָי: וַיַּעֲנוּהוּ הַחֲכָמִיםשָׁלוֹם וַיִּקָּחֻהוּ וַיוֹשִׁיבֻהוּ בְתוֹכָם וַיֹּאמְרוּ מַהשְּׁאֵלָתְךָ אִישׁ זָקֵן הַגִּידָה נָּא לָנוּ: וַיֹּאמֶר הַזָּקֵן הִנֵּהאֵשֶׁת בְּנִי עֲקָרָה הִיא כִּי בַעֲלַת כְּשָׁפִים סָגְרָה אֶת-רַחְמָהּ:וַיֹּאמֶר רַבִּי יְהוֹשֻׁעַ אַיֵּה הַמְכַשֵּׁפָה הַגִּידָה נָּא אֵי זֶהמְקוֹמָהּ: וַיַּעַן הַזָּקֵן לְמִיּוֹם עֲשׂוֹת הַמְכַשֵּׁפָה אֶתהַמְּזִמָּתָה לֹא רְאִינוּהָ עוֹד: וַיֹּאמֶר רַבִּי-יְהוֹשֻׁעַ מַהֲרָההֵנָּה מְלֹא כַף זֶרַע פִּשְׁתִּים וַיָּבֵא: וַיִּזֶר רַבִּי-יְהוֹשֻׁעַאֶת-הַזֶּרַע בְּמַפֹּלֶת-יָד עַל הַשֻּׁלְחָן וַיַּעֲלוּ פִשְׁתֵּי עֵץמְלֵאוֹת וְטוֹבוֹת: וַיֹּאמֶר קְחוּ לִי קִשּׁוּאִים וַאֲבַטִּיחִיםוַיִּקְחוּ לוֹ וַיֵּהָפְכוּ בְיָדוֹ לִצְבָאוֹת וּלְאַיְלוֹת הַשָּׂדֶהוַתְּשַׂחֵקְנָה וַתְּקַפֵּצְנָה בְּתוֹךְ קָמַת הַפִּשְׁתָּה: וַיִּשְׁלַחאֶת-יָדוֹ וַיִּקְטֹף אֶת שִׁבֲּלֵי הַפִּשְׁתִּים אַחַת אֶחָת: וַיְהִיהוּא קוֹטֵף אֶת-רֹאשׁ הַשִּׁבֹּלֶת הָאַחֲרוֹנָה וְהִנֵּה צִיצִת רֹאשׁאִשָּׁה בְּיָדוֹ: וַיִּקְרְבוּ אַנְשֵׁי הַבַּיִת וַיִּרְאוּ וְהִנֵּהאִשָּׁה בִּמְלֹא קוֹמָתָהּ נִסַּעַת וְעוֹלָה מֵעַל פְּנֵי הַשֻּׁלְחָןוַיִּקְרְאוּ כֻלָּם זֹאת הִיא בַּעֲלַת הַכְּשָׁפִים: וַיֹּאמֶררַבִּי-יְהוֹשֻׁעַ פִּתְחִי כְרֶגַע אֵת אֲשֶׁר סָגָרְתְּ: וַתֹּאמֶרהָאִשָּׁה בִּי אֲדוֹנִי אֵין בְּיָדִי הַמַּפְתֵּחַ כִּי הִשְׁלַכְתִּיוהַיָּמָּה: וַיָּשֶׂם רַבִּי-יְהוֹשֻׁעַ אֶת-פָּנָיו אֶל הַיָּם וַיִּשָּׂאקוֹלוֹ וַיִּקְרָא: הִשְׁבַּעְתִּי אוֹתְךָ רַהַב מָעוֹז הַיָּם בְּשֵׁםמוֹשֵׁל בְּגֵאוּת הַיָּם פְּלוֹט אֶת-אֲשֶׁר בָּלָעְתָּ וַיִּפְלֹט:וַיִּתְפַּלְלוּ שְׁלשֶׁת הַחֲכָמִים אֶל יְיָ עַל דְּבַר הָאִשָּׁהוַיִּפְתַּח אֶת-רַחְמָהּ וַתַּהַר הָאִשָּׁה וַתֵּלֶד בֵּן: וַתֹּאמֶרהַפַּעַם אוֹדֶה אֶת יְיָ כִּי יָלַדְתִּי בֵן לִבְתֵירָה אִישִׁיוַתִּקְרָא שְׁמוֹ יְהוּדָה: וַיִּגְדַּל הַנַּעַר וַיְהִי יְיָ עִמּוֹוַיֶּחְכַּם וַיִּצְדַּק וַיִּקְרְאוּ שְׁמוֹ בְּיִשְׂרָאֵל רַבִּייְהוּדָה בֶן בְּתֵירָה עַד הַיּוֹם הַזֶּה:</p></blockquote>
<h3 id="גֶשֶׁםנְדָבוֹת36">גֶשֶׁם נְדָבוֹת<a class="footnote" href="#fn:14" id="fnref:14" title="see footnote"><sup>14</sup></a></h3>
<blockquote><p>וְחַג הַסֻּכּוֹת הוֹלֵךְ וְקָרֵב וְרִבְבוֹת אַלְפֵי בָאֵי מוֹעֵד עוֹלִיםמִכָּל גְּבוּל יִשְׂרָאֵל לִרְאוֹת אֶת פְּנֵי יְיָ אֱלֹהִים הַשּׁוֹכֵןבִּירוּשָׁלָםִ<a class="footnote" href="#fn:15" id="fnref:15" title="see footnote"><sup>15</sup></a>: וּבְאֵרוֹת הַמַּיִם דָּלְלוּ וְחָרְבוּ כִּי לֹאהָיָה מָטָר עַל הָאָרֶץ זֶה יָמִים רַבִּים וַיִּצְמְאוּ עוֹלֵי הָרֶגֶללְמָיִם: וְשַׂר וְגָדוֹל הָיָה בְיִשְׂרָאֵל בַּיָּמִים הָהֵם וּשְׁמוֹבּוּנִי בֶן-גֹּרְיוֹן וּבְכָל-יַקִּירֵי יְרוּשָׁלַםִ<a class="footnote" href="#fn:16" id="fnref:16" title="see footnote"><sup>16</sup></a> אֵין נָדִיבכָּמֹהוּ: וַיְמַהֵר אֶל אַחַד שָׂרֵי רוֹמִי הַיּוֹשְׁבִים בִּירוּשָׁלַםִוַיֹּאמֶר לוֹ: שָׁמַעְתִּי עָלֶיךָ לֵאמֹר שְׁתֵּים עֶשְׂרֵה בְאֵרוֹתמַיִם לָךְ וְעַתָּה תְּנָה אוֹתָן לִי לְהַשְׁקוֹת אֶת בְּנֵי עַמִּי:וַהֲשִׁיבוֹתִי לְךָ מִקֵּץ יָמִים אוֹתָן וְאֶת-מֵימֵיהֶן: וְאִם לֹאתִמָּלֶאנָה מַיִם עַד מְלֹאת הַיָּמִים וְשָׁקַלְתִּי עַל יָדְךָ שְׁנֵיםעָשָׂר כִּכָּר כֶּסֶף לַבְּאֵר כִּכָּר לַבְּאֵר: וַיִּיטַב הַדָּבָרבְּעֵינֵי הַשָּׂר וַיִּתֵּן לְבֶן-גֹּרְיוֹן אֶת-הַבְּאֵרוֹת וַיִּשְׁתּוּכָל-הָעָם וַיִּרְוָיוּ: וַיִּתְּמוּ יְמֵי הֶחָג וְכָל-יִשְׂרָאֵל שָׁבוּאִישׁ לְאֹהָלָיו וַיָי עָצַר אֶת-הַשָּׁמַיִם וְגֶשֶׁם לֹא הָיָה עוֹד:וַיְהִי לְמוֹעֵד הַיָּמִים אֲשֶׁר יָעַד בּוּנִי וַיַּשְׁכֵּם הַשַּׂרהָרוֹמִי בַּבֹּקֶר וַיִּשְׁלַח אֵלָיו לֵאמֹר תְּנָה לִי מַיִם אוֹ כָסֶף:וַיַּעַן בּוּנִי אֶת-הָעֶבֶד לֵךְ אֱמֹר לַאדוֹנֶיךָ כֹּה אָמַרבֶּן-גֹּרְיוֹן עוֹד הַיּוֹם גָּדוֹל: וַיְהִי בַצָּהֳרַיִם וַיִּשְׁלַחאֵלָיו שֵׁנִית תְּנָה לִי מַיִם אוֹ כָסֶף: וַיַּעַן בּוּנִי אֶת-הָעֶבֶדלֵךְ אֱמֹר לַאדוֹנֶיךָ כֹּה אָמַר בֶּן-גֹּרְיוֹן עוֹד הַיּוֹם גָּדוֹל:וַיְהִי כִּנְטוֹת הַיּוֹם וַיִּשְׁלַח הַשַּׂר פַּעַם שְׁלִישִׁית הָבָהלִּי אֶת-מֵימַי אוֹ אֶת-מִכְרָם: וַיַּעַן בּוּנִי אֶת-הָעֶבֶד לֵךְ אֱמֹרלַאדוֹנֶיךָ עוֹד לֹא פָנָה יוֹם וְאֵין מַעְצוֹר לַיָי לְמַלֵּאאֶת-הַבְּאֵרוֹת מַיִם עַד בֹּא הַשָּׁמֶשׁ: וַיִּשְׁמַע הַשָּׂר וַיִּתֵּןקוֹלוֹ בִּשְׂחוֹק וַיִּלְעַג בְּכָל-פֶּה עַל בּוּנִי וְעַל תֻּמָּתוֹ:וַיֹּאמֶר זֶה יָמִים רַבִּים לֹא יָרַד גֶשֶׁם וְעַתָּה הֲיַעֲשֶׂה יְיָאֲרֻבּוֹת בַּשָּׁמָיִם: וַיָּקָם וַיֵּרֶד אֶל-בֵּית הָרַחְצָה לְהֵטִיבלִבּוֹ וְלִמְשׁוֹךְ אֶת-בְּשָׂרוֹ: וּמֵעָיו שָׂשׂוּ עַל הַכֶּסֶף אֲשֶׁרהוּא נָכוֹן לָקַחַת מִיַּד בּוּנִי: הוּא יָרַד אֶל בֵּית הָרַחְצָהוּבֶן-גֹּרְיוֹן עָלָה אֶל בֵּית יְיָ וַיִּפְרֹשׂ כַּפָּיו וַיִּקְרָא:יְיָ אֱלֹהִים אַתָּה לְבַדְּךָ יָדַעְתָּ אֶת-לְבַב בְּנֵי הָאָדָם:זְכָר-נָא כִּי לֹא לְמַעֲנִי עָרַבְתִּי לַשַּׂר אֶת-הַמַּיִם כִּי אִםלְמַעַנְךָ לְהַשְׁקוֹת אֶת-עַמְּךָ בְּחִירֶךָ: וְעַתָּה עֲשֵׂה לְמַעַןשִׁמְךָ הַגָּדוֹל וְתֵן מָטָר עַל-פְּנֵי הָאֲדָמָה וּמָלְאוּ הַבְּאֵרוֹתמָיִם וְעָלָה נוֹשִׁי מֵעָלָי: עוֹדֶנּוּ מְדַבֵּר וְהִנֵּה עָנָן כָּבֵדעוֹלֶה וַיְכַס אֶת עֵין הָאָרֶץ: וַיָי נָתַן קוֹלוֹת וּבְרָקִים וַיְהִיגֶשֶׁם שׁוֹטֵף מְאֹד מְאֹד וַתֵּלַכְנָה הַחֻצוֹת מָיִם: וְהַבְּאֵרוֹתמָלְאוּ וַיַּשִׁיקוּ וַיַּעַבְרוּ הַמַּיִם אֶת-פִּיהֶן: וַיִּכְרַעבֶּן-גֹּרְיוֹן עַל בִּרְכָּיו וַיְבָרֶךְ אֶת-יְיָ עַל הַחֶסֶד אֲשֶׁרהִפְלִיא לַעֲשׂוֹת לוֹ: הוּא יוֹרֵד מִבֵּית יְיָ וְהִנֵּה הַשַּׂרלִקְרָאתוֹ עוֹלֶה מִבֵּית הָרַחְצָה וַיִּצְחַק בֶּן-גֹּרְיוֹן וַיֹּאמֶרלוֹ הָשִׁיבָה נָּא לִי אֶת-מְחִיר הַמַּיִם הָעֹדְפִים עַל אֲשֶׁרנָתַתִּי לָךְ: וַיַּעַן הַשָּׂר הַפַּעַם יָדַעְתִּי כִּי אֱלֹהִיםעִמְּךָ וּלְמַעַנְךָ עָשָׂה הַיּוֹם נִפְלָאוֹת בַּשָּׁמַיִם וּבָאָרֶץ:אֶפֶס כִּי מִנִּשְׁיִי עוֹד לֹא נִקִּיתָ כִּי אַחֲרֵי עֲבוֹר הַמּוֹעֵדאֲשֶׁר יָעַדְתָּ לִּי יָרַד הַמָּטָר אַחֲרֵי אֲשֶׁר חָשַׁךְ הַלָּיְלָה:וְעַתָּה אֶת-הַמַּיִם נָתַן לִי יְיָ וּמְחִיר הַמַּיִם אֲשֶׁר לָקַחְתָּמִמֶּנִּי עוֹד לִי בְיָדְךָ כְּבָרִאשׁוֹנָה: וַיָּשָׁב בֶּן-גֹּרְיוֹןוַיַּעַל אֶל בֵּית יְיָ וַיִּקְרָא אָנָּא יְיָ יִוָּדַע נָא בַּגּוֹיִםכִּי תַפְלִיא חֲסָדֶיךָ לַחֲסִידֶיךָ הַבּוֹטְחִים בְּךָ בְּכָל-לִבָּם:וַיְהִי כְּכַלּוֹתוֹ לְדַבֵּר וַיָּפֻצוּ הֶעָבִים וַיִּזְרַח לוֹהַשֶּׁמֶשׁ וַיָּאֶר אֶת הָאָרֶץ: וַיַּרְא הַשַּׂר כִּי הִגִּידוּהַשָּׁמַיִם צִדְקַת בֶּן-גֹּרְיוֹן וַיֵּבוֹשׁ וְלֹא הוֹסִיף לְדַבֵּרבִּדְבַר הַכָּסֶף: וַיִּקְרָא הָעָם לְבוּנִי נַקְדִּימוֹן כִּי אָמְרוּנִקְדְּרָה<a class="footnote" href="#fn:17" id="fnref:17" title="see footnote"><sup>17</sup></a> לוֹ חַמָּה לֵאמֹר זָרְחָה לוֹ הַשָּׁמֶשׁ:</p></blockquote>
<blockquote><p>(תַּמּוּ שְׁמֻעוֹת רוֹמִי).<a class="footnote" href="#fn:18" id="fnref:18" title="see footnote"><sup>18</sup></a></p></blockquote>
<h2 id="הַשִּׁכּוֹרוְיֵינוֹ41">הַשִּׁכּוֹר וְיֵינוֹ<a class="footnote" href="#fn:19" id="fnref:19" title="see footnote"><sup>19</sup></a></h2>
<blockquote><p>אִישׁ הָיָה בְאַחַת הֶעָרִים וְלוֹ אַרְבָּעָה בָנִים: וַיְהִי כִּי זָקֵןהָאִישׁ וַיִּתֵּן בַּכּוֹס עֵינוֹ וַיֵּשְׁתְּ וַיִּשְׁכָּרכָּל-הַיָּמִים: וַיְדַבְּרוּ בָנָיו אֵלָיו יוֹם יוֹם לַהֲשִׁיבוֹמִדַּרְכּוֹ וְלֹא שָׁמַע אֲלֵיהֶם: וַיִּרְאוּ הַבָּנִים כִּי כָבְדָהאֹזֶן אֲבִיהֶם מִשְּׁמוֹעַ אֶת-תּוֹכַחְתָּם: וַיִּוָּעֲצוּ וַיַּשְׁקֻהוּיַיִן וַיִּישָׁן וַיֵּרָדַם וַיִּשָּׂאֻהוּ בַלַּיְלָה וַיְבִיאֻהוּ אֶלבֵּית-הַקְּבָרוֹת: וַיֹּאמְרוּ יִיקַץ-נָא אָבִינוּ מִיֵּינוֹ וְרָאָהקְבָרִים סְבִיבוֹתָיו וְנָפַל עָלָיו פַּחַד אֱלֹהִים וְנָדַר נֶדֶרנָזִיר לַיָי לְבִלְתִּי שְׁתוֹת עוֹד יַיִן וְשֵׁכָר: הַבֹּקֶר הָיָהוְהַזָּקֵן עוֹדֶנּוּ יָשֵׁן וּשְׁנָתוֹ עָרְבָה עָלָיו מְאֹד: וְהִנֵּהאֹרְחַת יוֹגְבִים בָּאָה וּגְמַלֵּיהֶם נֹשְׂאִים כַּדֵּי תִירוֹשׁוָיָיִן: הֵם עֹבְרִים עַל-פְּנֵי הַקְּבָרוֹת וְהִנֵּה קוֹל שָׁאוֹןעוֹלֶה מִן הָעִיר בְּאָזְנָם וַיִּבָּהֲלוּ וַיֵּחָפֵזוּ וַיֹּאמְרוּאִישׁ אֶל אֶחָיו אֵין זֹאת כִּי מִלְחָמָה בָּעִיר חֶרֶב אִישׁ בְּרֵעֵהוּוְעַתָּה נִמָּלְטָה נָּא עַל נַפְשֵׁנוּ: וַיְמַלְּטוּ אֶת-יֵינָם אֶלבֵּין הָעֵצִים אֲשֶׁר עַל הַקְּבָרִים וַיַּעֲלוּ עַל הַגְּמַלִּיםוַיִּרְכְּבוּ וַיָּנֻסוּ: וְהַשָּׁאוֹן הוֹלֵךְ וְגָדֵל וַיַּעַל גַּםבְּאָזְנֵי הַזָּקֵן הַיָּשֵׁן וַיִּיקָץ: וַיִּפְקַח אֶת-עֵינָיו וַיַּרְאוְהִנֵּה כַדִּים מְלֵאִים יַיִן לְנֶגֶד עֵינָיו: וַיִּגַּשׁ אֲלֵיהֶםוַיֵּשְׁתְּ מֵהֶם לָרְוָיָה וַיִּיטַב לִבּוֹ וַיָּשָׁב וַיִּשְׁכַּבוַיֵּרָדַם: וְאֶת-הַקְּבָרוֹת לֹא רָאָה כִּי עֵינָיו הָיוּ אֶלהַכַּדִּים וְאֶל דַּם הָעֲנָבִים אֲשֶׁר בְּתוֹכָם: וְהַבָּנִים בָּאוּלִרְאוֹת אֶת-שְׁלוֹם אֲבִיהֶם אִם הֵקִיץ וְאִם סָר יֵינוֹ מֵעָלָיווְהִנֵּה הוּא הוֹזֶה שׁוֹכֵב וּסְבִיבוֹתָיו חָבִיּוֹת מְלֵאוֹת עֲמֻקּוֹתוּרְחָבוֹת: וַיֹּאמְרוּ כֻלָּם אִם הִקְרָה יְיָ לְךָ יַיִן גַּם בַּחֲצַרמָוֶת חָלִילָה לָּנוּ לְהַזִּיר אוֹתְךָ עוֹד מִמֶּנּוּ: וַיָּקֻמוּוַיִּקְחוּ אֶת-אֲבִיהֶם וַיִּשָּׂאֻהוּ הַבָּיְתָה: וַיָּשִׂימוּ לָהֶםלְחֹק לַעֲבוֹד אִישׁ יוֹמוֹ וּלְהַשְׁקוֹת בִּשְׂכַר עֲבֹדַת הַיּוֹםאֶת-אֲבִיהֶם יָיִן: וַיֵּשֶׁב הַזָּקֵן בְּתוֹךְ בָּנָיו יָמִים רַבִּיםוַיֵּשְׁתְּ שָׁתֹה וּמָצֹה עַד בֹּא יוֹמוֹ:</p></blockquote>
<ol><li id="fn:1"><p>עכבריא אכלי עבורן, “מרגלי מן דמלכא” (ירושלמי דמאי א‘, ג’). <a class="reversefootnote" href="#fnref:1" title="return to body"> ↩</a></p></li><li id="fn:2"><p>ב‘ “מסכנין” אפקדן ב’ סאין שעורין (שם), שמועה זו דומה לשמועתהתרנגולים והעזים של ר“ח בן דוסא (תעני' כ"ה). אלא שהשמועה ההיא יפהבתוצאותיה (עיין שיחות מני קדם צד 103). ועל דמיון שמועות רפב”יבירושלמי לשמועות רחב“ד בבבלי כבר העיר הרה”ג שי“ר ז”ל. <a class="reversefootnote" href="#fnref:2" title="return to body"> ↩</a></p></li><li id="fn:3"><p>מעשה בחסיד “חופר בורות” (ירושלמי שם שם) מעשה בבתו של ר' נחוניאחופר שיחין (יבמות קכ“א. ב”ק נ'). את השמועה הזאת יחליט תלמוד בבלי כלהלרחב“ד, וירושלמי כלה לרפב”י, והבבלית של רחב“ד עולה ביפיה, בסגּנוןלשונה, בהמון לבה ובמעשה נפלאותיה על זו שבירושלמי. ואנחנו עשינו אתשני אבירי השמועה לשותפים באגדה זו מבלי לקפח שום אחד מהם, ונשם את שנינוסחי השמועה לאחדים בידינו, למען הביא אור בציור הזקן הנוהג את האַילשבבבלי, המוצג בירושלמי בצלם המלאך שירד בדמות רפב”י להציל את בתנחוניא. כי רפב“י הוא לדעת בעלי הרמזים מעין דוגמת אברהם אבינו. ובדרךהפיוּט (פּאָעזיא) השואף תמיד למראית עין הבענו את הדבר בדברים האלה”אברהם אבינו“ אשר תארו כתֹאר ”בן–יאיר“ ולפי זה נאה לאַיל הנהוג בידיאברהם אבינו להיות ”אילו של יצחק" אשר אגדות רבות קשורות בו. <a class="reversefootnote" href="#fnref:3" title="return to body"> ↩</a></p></li><li id="fn:4"><p>רפב“י הוה קאזיל לפדיון שבוים (חולין ז'.) רמי ליה שערי לחמרי‘ (שם)חמרתי’ דרפב”י גנבונה ליסטי (ירושלמי דמאי א‘, ג’). <a class="reversefootnote" href="#fnref:4" title="return to body"> ↩</a></p></li><li id="fn:5"><p>שמע ר‘ נפיק לאפי’ (חולין ז': ) סלק רפב"י לגביה [דר' יהודההנשיא] (תענית ג‘ א’). <a class="reversefootnote" href="#fnref:5" title="return to body"> ↩</a></p></li><li id="fn:6"><p>אריא דבי עילאי “א”ל קיסר לריב“ח אלהייכו כאריא מתיל” (חולין נ"ט:). <a class="reversefootnote" href="#fnref:6" title="return to body"> ↩</a></p></li><li id="fn:7"><p>בעינא דאחזי לאלהייכו (שם). <a class="reversefootnote" href="#fnref:7" title="return to body"> ↩</a></p></li><li id="fn:8"><p>בעינא דאיצביה ליה נהמא לאלהייכו…כנושאי זלוחאי (חולין ס'.) דביתא“תיבר” הוא לדעתי, הנהר אשר רומי יושבת עליו. <a class="reversefootnote" href="#fnref:8" title="return to body"> ↩</a></p></li><li id="fn:9"><p>א“ל בת קיסר לריב”ח אלהכון נגרא (שם). <a class="reversefootnote" href="#fnref:9" title="return to body"> ↩</a></p></li><li id="fn:10"><p>מטרונה שאלה את ר‘ יוסי בן חלפתא (ב“ר ס”ח) ויען כי ר“י בן חלפתאקרא לפניה את המקרא: ”אלהים מושיב יחידים ביתה מוציא אסירים בכושרות“(תהלים ס"ח ז'), קראנו לאגדה זו ”בכושרות“ אשר לפי דברי המדרש ולפידברי המתרגם הארמי ולפי הראב”ע לפסוק במקומו מורה המלה הזאת על קשוריהמשפחה הכשרים הנעשים ביד ה’ לבדו. וקרוב הדבר מאד כי אמנם המלה הזאתהיחידה במקרא שם מיוחד הוא לדבר זה ותרגום “אסירים בכושרות” בל“א: ”איןזאַנפטען עהעבּאנדען געפעססעלט". <a class="reversefootnote" href="#fnref:10" title="return to body"> ↩</a></p></li><li id="fn:11"><p>שפעם אחת גזרה…יצא לקראתו בן תמליון (מעילה י"ז) וכמו תינוק קטןהוא (תוס' שם ד"ה: יצא) כן היה רשב"י אומר בקעה בקעה התמלאי דינרי זהב(ירושלמי ברכות ט‘, ב’). <a class="reversefootnote" href="#fnref:11" title="return to body"> ↩</a></p></li><li id="fn:12"><p>אַרכיוו אוצר הכתבים (קידושין ע"ו.). <a class="reversefootnote" href="#fnref:12" title="return to body"> ↩</a></p></li><li id="fn:13"><p>ר' ליעזר ור"י בן חנניה ורבן גמליאל סלקון לרומי (ירושלמי סנהדריןז' י"ג): <a class="reversefootnote" href="#fnref:13" title="return to body"> ↩</a></p></li><li id="fn:14"><p>פעם אחת עלו כל ישראל לרגל. הלך נקדימון בן גוריון (תענית י"ט: ). <a class="reversefootnote" href="#fnref:14" title="return to body"> ↩</a></p></li><li id="fn:15"><p>כך במקור “ירושלם” ללא האות יו“ד וניקוד חיריק בין למ”ד למ“ם סופית.הערת פב”י. <a class="reversefootnote" href="#fnref:15" title="return to body"> ↩</a></p></li><li id="fn:16"><p>כך במקור “ירושלם” ללא האות יו“ד וניקוד חיריק בין למ”ד למ“ם סופית.הערת פב”י. <a class="reversefootnote" href="#fnref:16" title="return to body"> ↩</a></p></li><li id="fn:17"><p>קשה מאֹד לעמוד על דמיון מלת קדירה למלת זריחה, ועיין רש"י (תעניתכ'), ואם קבלה היא נקבל כי אין דקדוק הלשון נוגע בעצם האגדה. <a class="reversefootnote" href="#fnref:17" title="return to body"> ↩</a></p></li><li id="fn:18"><p>על שמועות ישראל ורומי, תחשבנה כמה אגדות אשר עלו על ס' שיחות מניקדם, כמו שמועת “עפרות זהב” (שיחות מ"ק 67) וכיוצא בה. וגם “חיל ים”בשמועת רע“ק (הארץ ח"ד). השמועות המספרות את עצם הרעות אשר הדיחה רומיעלינו, חברנו בסגנון אחר בספר מיוחד ”נגינות מני קדם“ בסגנון שמועותהאחרונות של מיתת רע”ק (הארץ שם) והשמועות המובאות פה, ועל כלן אלהשר“י בן חנניה הוא המדבר שם, מרביתן שנונות הן ומלאות עקיצות דקות מאדונותנות לצחוק את העם הזה התקיף מאד בכח גופו, וחלש מאד ורפה בתכליתהרפיון בכל דבר חן ושכל טוב, בכל דבר חכמת אלהים. הן אמנם כי יש אשרתנקם האגדה בחלקת לשונה הרכה נקם–אחת מכל האון אשר המיטה רומי עלינו,כשמועת ”פלך וכישור". אך מי יחשוב זאת לעון לעם מדכא אשר לא בפעל כפיםיתנקם משונאיו כי אם באגדה שנונה יניח את כל חמתו, והתנחם ושב ודברשלום לגוים כאשר פקדו עליו נביאיו וחכמיו. <a class="reversefootnote" href="#fnref:18" title="return to body"> ↩</a></p></li><li id="fn:19"><p>מעשה באחד שהיה מוכר כל כלי ביתו ושותה (ויקרא כ“ב, י”ב). מין שמועהזו יקרא בלשונות אירופא Humor לאמר: הנכתבות מטוּב לב והמשמחות את לבהקוֹרא, ויען כי בכל הלשונות מצא מין זה חן מאד על כן הבאתי שמועה זולדוגמא שלנו. <a class="reversefootnote" href="#fnref:19" title="return to body"> ↩</a></p></li></ol>